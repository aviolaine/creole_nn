
Bonbiní na Wikipedia
E ensiklopedia liber!
Tur hende por  e promé ensiklopedia na Papiamentu.
E Wikipedia na papiamentu a habri na aña 2006 i awor tin  .
Wikipedia ta un proyekto kolaborativo ku un komunidat mundial.
E tin e meta pa traha un ensiklopedia, den tur idioma, riba internet.
E proyekto aki ta habri, esei ta nifiká ku tur hende por kopera òf editá artíkulo na e proyekto aki.
Awor aki ta buska hende ku den nan tempu liber por traha artíkulo i asina kontribuí na e Wikipedia na Papiamentu.
Tambe bo por tradusí un artíkulo for di un otro idioma pa e Wikipedia na Papiamentu.
E Wikipedia na Papiamentu ta ofisial for di 26 di mart 2006.
Wikipedia ta un proyekto komunitario ku un sosiedat internashonal.
E tin e meta pa ehekutá un ensiklopedia, multilingual riba internèt.
E proyekto akí ta públiko, esei ta nifiká ku tur persona por kontribuí na e proyekto akí.
Aktualmente ta ser buská hende ku den nan tempu liber por traha artíkulo i asina kontribuí na e Wikipedia na papiamentu.
Tambe por tradusí artíkulo for di un otro idioma den wikipedia na papiamentu.
E Wikipedia na papiamentu ta ofisial desde 26 di mart 2006.
Preguntanan hasi frekuentemente
Kon mi por skirbi papiamentu korekto?
Kon mi por skirbi Papiamentu korekto?
Kiko wikipedia ta eksaktamente?
Di tur un tiki
Dori
Tumba
Palu di funchi
Bandera di Aruba
Curacao likùr
Dande

Miembronan
Hasi pregunta na:
Kategorianan popular
Siencia • Teknologia  Deporte • Musika  Idioma • Kultura  Polítika • Religion  Hendenan • Historia
Notisia
Eugene Rhuggenaath a bira promé minister di Kòrsou, ku 15.049 voto personal
Universidat di Kòrsou a introdusi College of Music, kaminda por hasi estudio nan musikal lokal
Sentro di kompra Sambil ta habri na Kòrsou.
Cuba i Merka ta drenta areglo favorabel pa ámbos pais.
Ola di enfermedat chikungunya ta asotá Kòrsou.
Eskritor kolombiano, Gabriel García Márquez, a fayesé na edat di 87 aña.
Kòrsou ta kuminsá huza e TLD .cw komo e kódigo di pais ofisial.
Dia 10 di òktober 2010 Korsou i Sint Maarten a bira un pais autonomo den Reino Hulandes.
Bo tabata sa ku...
...planeta Tera por pas 63 biaha den planeta Uranus?
... ántes damanan di Egipto tabata hasi uso di extension den nan kabei?
...ántes porta di frishidèr por a habri di pafó so i a kambia esaki pasó muchanan tabata keda será paden ora nan tabata hunga tapa kara i sofoká?
...ántes hungamentu di sam tabata un forma di spar hopi plaka praktiká pa hende pober haña plaka será pa hasi kos pendiente, p.e., ora un yu ta risibí i/òf pa mantenshon di kas?
... e palabra 'ok' ta un abreviashon skondí pa 'ol korrect <= all correct'?
...trahadó riba trùk di sushi, kunukero, bartènder i taksista tin mas chèns di muri riba trabou ku un polis?
Kòrsou tin 1 hungadó den liga mayor pa kada 21.000 habitante.
Kompará ku Repúblika Dominikano (1 pa kada 125.000 habitante) i Merka (1 pa kada 503.000)
Artíkulo nobo
Android
BlackBerry
Apple Inc.
Windows Phone
Stichting Studiefinanciering Curaçao
Jonathan Schoop
Little League World Series
Major League Baseball
Chikungunya
Munisipio
Jurickson Profar
Jemyma Betrian
Sam Cooke
Artíkulo mas kompleto
Hulanda
Ortografia di Papiamentu
Gramátika di Papiamentu
Ortografia di papiamentu
Aruba
Kòrsou
Boneiru
Papiamentu òf Papiamento?
No ta mes un kos.
Ta un idioma ku dos ortografia (dos sistema di skibimentu: Papiamento di Aruba i Papiamentu di Kòrsou i Boneiru).
Den Wikipedia nos mester kooperá!
Si bo traha un artíkulo nobo, usa bo mes ortografia.
Por fabor no kambia e ortografia di teksto eksistente.
(For di kuminsamentu, e menú i kategoria di Wikipedia ta na papiamentu.)
·  ·  ·  ·  ·  ·  ·  ·  ·  ·  · 

Bo por buska Wikipedia na otro idiomanan den .
Marlon Brando (3 aprel, 1924 – 1 yüli, 2004) tabata un aktor amerikano.
E ta mihó konosí pa su ròlnan den pelíkula manera A Streetcar Named Desire (1951), The Wild One (1953), The Godfather (1972), Superman (1978), Apocalypse Now (1979), and The Island of Dr. Moreau (1996).
1950 - The Men
1951 - A Streetcar Named Desire
1952 - Viva Zapata!
1953 - Julius Caesar
1954 - The Wild One
1954 - On the Waterfront
1954 - Desirée
1955 - Guys and Dolls
1956 - The Teahouse of the August Moon
1957 - Sayonara
1958 - The Young Lions
1959 - The Fugitive Kind
1961 - One-Eyed Jacks
1962 - The Mutiny on the Bounty
1963 - The Ugly American
1964 - Bedtime Story
1965 - Morituri
1966 - The Chase
1966 - The Appaloosa
1967 -A Countess from Hongkong
1967 - Reflections in a Golden Eye
1968 - Candy
1968 - The Night of the Following Day
1969 - Queimada
1972 - The Godfather
1972 - Last Tango in Paris
1972 - The Nightcomers
1976 - The Missouri Breaks
1978 - Superman
1978 - Raoni
1979 - Apocalypse Now
1980 - The Formula
1989 - A Dry White Season
1990 - The Freshman
1992 - Christopher Columbus: The Discovery
1995 - Don Juan DeMarco
1996 - The Island of Dr. Moreau
1997 - The Brave
1998 - Baseketball
1998 - Free Money
2001 - The Score




Kòrsou (òf Curaçao) ta un isla i un pais den Reino Hulandes den parti zùit di Karibe for di e kosta di Venezuela.
E isla ta esun mas grandi i mas populá di e tres islanan ABC (ta para pa Aruba, Boneiru).
Kòrsou su kapital ta Willemstad.
Kòrsou a haña su Status Aparte huntu ku Sint Maarten, riba 10 di oktober 2010.
E sobrá di e islanan, ku ta Boneiru, Saba i St Eustatius ta munisipio di Hulanda, asina yamá islanan-BES.
Kòrsou tin un area di 444 km2 (171 mia²).
Den e senso di Antias Hulandes di 2001, e populashon tabata 130.627 habitante, lokual ta nifiká un densidat di populashon di 294 habitante pa kilometer kuadrá.
Den 2017 e populashon tabata aproksimadamente 160.337 habitante.
Kòrsou ta konosí pa su ref di koral ku ta hasi'é un lugá ekselente pa 'sambuyá'.
E lamannan na parti zùit tin hopi lugá popular pa sambuyá.
Un karakterístika eksepshonal di Kòrsou ta ku e fondo di laman ta kai hundu den algun shen pia (menos ku shen meter) for di kosta, anto por yega e ref fasilmente sin boto.
Nan sa yama e kaminda unda e fondo di laman ta bira hundu e "blue edge" na ingles.
Laman fuerte y falta di laman santu ta hasi e kosta nort di Kòrsou peligroso pa landa i sambuyá, pero sambuyádónan avansá sa bai ku boto si kondishonnan permití.
E kosta zùit ta hopi diferente y ta ofresé awa remarkabelmente trankil.
E kosta di Kòrsou tin yen bahia y boka, hopi di nan bon pa ankramentu.
Orkan no sa pasa riba Kòrsou y e tin un klima semi-árido, manera savana.
Kòrsou su flora ta otro for di vegetashon típiko di isla tropikal y e ta mas manera esei di parti zùit-ost di Merka.
Varios forma di datu, mata ku sumpiña y mata ku ta keda bèrdè henter aña ta prevalente.
E punto mas haltu di Kòrsou ta e Seru Kristòfel na 375 meter, na parti nort-wèst di e isla.
Esaki ta den e parke reservá, Curaçao Christoffelpark, ku por eksplora ku outo, baiskel, kabai òf na pia.
Tin diferente ruta ku por sigui.
Kòrsou tin hopi kaminda ku bo por marcha òf kana.
Tin e saliñanan, unda flamingo ta bai pa sosegá y kome y 25 kilometer zùit-ost di Kòrsou tin e isla chikitu Klein Curaçao.
E habitantenan original di Kòrsou tabata e indígenanan Aruaka.
E promé europeanonan ku a mira e isla tabata miembronan di un ekspedishon spañó, bou di Alonso de Ojeda den aña 1499.
E spañónan a desimá e Aruakanan.
E hulandesnan a okupá e isla na aña 1634.
West-Indische Compagnie (WIC) a establesé Willemstad riba kantu di Schottegat.
E promé, kolonista a ignorá Kòrsou pasombra e tabata falta hopi kos ku tabata interesá nan, manera depósitonan di oro.
Sinembargo, e haf natural di Willemstad a proba di ta un lugá ideal pa hasi negoshi.
Komersio i transportashon di karga riba barku a bira e aktividadnan ekonómiko mas importante di Kòrsou, asina Kòrsou a bin hunga un ròl importante den un di e retnan internashonal di negoshi mas kompliká den historia: e negoshi di katibu atlántiko.
WIC a hasi Kòrsou un sentro pa negoshi di katibu na aña 1662.
Komersiantenan hulandes a trese katibu for di Afrika na un lugá yamá Asiento (den área di Refineria Isla).
Dj'ei nan a bende e katibunan i a hiba nan via barku na varios destinashon den Sur-Amerika i den karibe.
Gran kantidat di katibu tabata wòrdu bendé akinan durante e periodo mas prosperoso di e negoshi.
Mas despues e inglesnan i e fransesnan a okupá e isla pa un periodo kòrtiku.
Kontribuyendo na e meskla di idiomanan riba e isla.
E hulandesnan a abolí sklabitut na aña 1863.
Kòrsou su arkitektura ta un meskla di varios estilo kolonial hulandes i spañó.
E varios otro edifisionan históriko den i rònt di Willemstad a logra buta e siudat riba UNESCO su lista di herensia mundial.
E isla ta yen di landhùis i kas di palu di maishi.
Hopi di nan tabata restorá i hende por bishitá nan.
Despues di abolishón di sklabitut a bin un temporada di difikultat ekonómiko, ku a pone hopi hende di Kòrsou bai biba afó, manera Cuba unda nan a traha riba plantashi di súku.
Ora a deskubrí zeta na Venezuela na aña 1914, e suerte di Kòrsou a kambia drástikamente.
Royal Dutch Shell (promé ku esei: Koninklijke Shell Groep) i e gobièrnu hulandes a traha un refineria ekstensivo riba e sitio bieu di Asiento, unda a bende katibu antes, ku a trese hopi trabou pa un gran parti di e populashon di e isla, i a pone ku hopi hende djafó a bin biba akinan pa haña trabou tambe.
Kòrsou tabata e lugá ideal pa e refineria pasombra e tabata leu for di e desorden sosial i sivil di gran parti di Sur Amérika, pero basta serka di e depositonan di zeta di e Bahia di Maracaibo.
Tambe e tin un ekselente haf natural ku por akomodá tanker grandi.
E kompania a trese un pida rikesa na e isla.
Hopi kas tabata trahá i Willemstad a haña un infrastruktura ekstensivo.
Sinembargo, despues di tempu a bin differensianan grandi entre gruponan soshal di Kòrsou.
Disatisfakshon y tension entre gruponan soshal a resultá na protestanan grandi riba 30 mei, 1969.
E desorden sivil a kousa un movementu sosial ku a pone ku e populashon lokal a haña mas influenza den e proseso polítiko.
Turismo tambe a desaroyá i ku winst belasting abou, hopi kompania por a establesé nan mes akinan pa evitá reglanan rigoroso di otro pais.
Den añanan 1980 Royal Shell a bende e refineria i aworaki PDVSA ta hür e serka gobièrnu di Kòrsou.
E ultimo añanan aki Kòrsou ta purbando di kapitalisá riba su historia i herensia úniko pa turismo sigui ekspandé.
Debi na  su historia, e isla awor ta yen di varios grupo étnico.
Kòrsou awor ta parse di ta e ehèmpel ideal di multikulturalidat.
Habitantenan di Kòrsou ta diverso i hopi biaha di varios orígen.
Gran parti di e populashon ta afro-karibense.
Esaki ta inkluí hende multi-rasial ku ta identifiká nan mes como afro-caribeño.
Tambe tin menoridatnan di hende hulandes, ost asiatiko, portugues i di Levant.
Ainda mas, tin tambe varios imigrantenan resien di paisnan serka di Kòrsou, notablemente di Suriname, Haiti, Karibe anglofóniko, 

Republika Dominikano, Venezuela y Colombia.
Den último añanan e kantidad di penshonado hulandes a subi drástikamente.
Kòrsou a haña un gobièrnu limità di su mes riba 1 yanüari, 1954.
Apesar di esaki, hopi hende no a partisipá den e proseso polítiko te ku despues di e movementunan sosial den e último añanan '60.
Den e añanan 2000 e estado polítiko di e isla tabata bou di diskushon atrobe, lokual ta trata e otro islanan di Antias Hulandes, tratando e relashon ku Hulanda i entre e islanan di Antias.
Den un referèndum tené riba 8 aprel 2005, huntu ku Sint Maarten, residentenan a vota pa status aparte pafo di Antias Hulandes, manera Aruba, ningando e opshonnan pa independensia kompletu, birando parti di Hulanda, òf keda manera e ta.
Dia 10 di òktober 2010 Kòrsou ta bira pais outónomo den Reino Hulandes.
E ministerionan di pais Kòrsou ta nuebe na tur.
E industrianan mas importante di e isla ta inklui refinashon di zeta, turismo i "offshore banking" esta servisio finansiero internashonal.
Transportashon di karga riba barku i otro aktividad konektá ku e haf di Willemstad tambe ta hasi un kontribushon grandi na e ekonomia.
Te ku awe hende sa debatí e orígen di e nòmber Curaçao, pero un splicashon ta ku e ta derivá di e palabra portugues pa 'kurason', lokual ta "coração".
Sigun Joubert i van Buurt, e nòmber Kòrsou ta originá serka e kaiketionan, kende tabata ser referí den relatonan spañó manera "Indios Curaçaos".
Esei ta signifiká ku kisas e poblashon aki tabata yama su mes asina.
Awendia hende di otro pais sa asosiá e nòmber Curaçao ku un tipo di blou, i sa huza e como un athetivo, pasó di e likùr blou skur yamá "Blue Curaçao".
E idiomanan mas papiá na Kòrsou ta papiamentu, hulandes, spañó i ingles.
Papiamentu ta e idioma nativo di mayoria habitante, ku hulandes, hulandes como e idiomana ofisial.
Hopi papiá ta e idiomanan hulandes, ingles i spañó i ta e idiomanan nativo di basta minoridat grandi.
Hulandes tabata e idioma di instrushon na skolnan for di tempu kolonial.
Sinembargo, tabata tin hopi debate resien trantado e asuntu di huza papiamentu na eskol, pero tin un skol básiko i un skol di ensenansa avansa ku si ta huza papiamentu komo idioma di instrukshon kual ta kolegio Erasmo na suffisant i SKAI Erasmo (SKol Avansa Integra)

Segun e senso di 2001, mayoria habitante di Kòrsou ta katóliko (85%).
Otro denominashon ta protestant, adventista i metodista.
Banda di e denominashonnan ofisial kristian, tin habitante ku sa partisipá den religion di Montamentu, brua i kustumber afrikano similar na Voodoo i Santeria.
Manera otro lugá den Latino Amerika, e misa Pentekostal ta birando mas popular.
Tin hende Mòslim i hindú ta praktiká na Kòrsou tambe.
Maské ta poko hende, kurasoleñonan hudiu tabatin un impakto signifikante riba historia.
Kòrsou tin e kongregashon hudiu mas bieu ku ahinda ta aktivo den henter Amérika - for di 1651 - i e snoa mas bieu di hewnter Amérika ku ahinda ta huzá for di 1730.
Edukashon na Kòrsou, komo otro lugá den Antias, ta bon segun norma regional.
E universidatnan prinsipal ta:
UoC (University of Curacao )
St. Martinus University
UDC (The University of the Dutch Caribbean)

Sentro Pre Eskolar 0 pa 4 aña
Guia pa siña i tarea dirigi despues di skol 4 te ku 13 aña

Formashon di Hoben te ku 17 aña


E bandera di Kòrsou ta blou ku un strepi hel parti abou i dos strea blanku ku sinku punta na e parti ariba.
E blou ta simbolisá laman i shelu (parti abou i ariba, respektivamente), partí pa un strepi hel ku ta representá e solo.
E dos estreanan ta representá Kòrsou i Klein Kòrsou, pero tambe 'amor i felisidad'.
E sinku puntanan riba kada strea ta simbolisá e sinku kontinentenan for di kual Kòrsou su hendenan a bin.
E strepinan horizontal tin un proporshon di 5:1:2.
E streanan tin diameter di 1/6 i 2/9 di e haltura di e bandera.
E sentro di e strea mas chikitu ta 1/6 di e haltura, for di e rant ariba i di man robes, i e sentro di esun mas grandi ta 1/3 for di e rant ariba i di man robes.
E azul ta Pantone 280, i e hel ta Pantone 102.
Kòrsou tin un aeropuerto nashonal esei ta Aeropuerto Hato.
Sentro di turismo di Kòrsou
 - Informashon riba Kòrsou su hospitalidat i industria di turismo
 Sitio ofisial di e Curaçao Hotel Association



Kultura ta e manera ku hende ta sosial ku otro.
E manera ku hende ta sosialisá otro, forma famia, forma grupo i organisá aktividat.
Kultura ta tambe e manera ku hende ta atendé ku nan alrededor.
E manera di sosialisá ku hende ta keda hasí den kuadro di norma, balor, idea, idioma, regla i kreensia.
A base di esaki nan hende por husga otro, pensa, duna opinion i tuma un desishon.
E kultura aki (manera di ta sosial ku otro) a krese segun tempu i ta mará na kambionan konstante.
E interakshon aki tin pa resultado ku hende a kuminsá krea nan propio kosnan (produkto) pa por biba di dje òf pa hasi nan bida mas fásil.
Tin sigur ku tur loke ta hasi bida mas klarifiká ta trese tambe sierto fasilidat den bida diario.
Hende a produsí ayera, awe i mañan pa hasi bida mas fásil i klarifiká.
Tur esaki nan ta forma un parti di kultura.
Kultura no ta solamente un arte.
Pero kultura ta tur kos ku hende ta produsí den bida diario.
Nan ta kosnan material òf no material.
Pues bou di ekspreshonnan kultural ta kai;

Músika
Kustumber
Kreensia
Arte
Baile
Teater
Literatura
Pinta kuadro
Norma
Balor

Pues kultura no ta solamente arte, sino tur kos ku hende ta produsí den nan bida diario pa hasi bida mas fásil i klarifiká.
Laman Karibe (òf Laman Caribe) ta un laman tropikal pegá ku Oseano Atlántiko i zùit-ost di e Golfo di Mexico.
E ta tuma gran parti di Plato Karibense i ta yega te Venezuela, Colombia i Panama den zùit, Costa Rica, Nicaragua, Honduras, Guatemala.
Belize i e península di Yucatan di Mexico na parti wèst, i pa parti nort e islanan di Antias Mayor manera Cuba, Hispañola, Jamaica i Puerto Rico anto pa parti ost e Antias Menor.
Laman Karibe ta un di e lamannan salu mas grandi na mundu i tin un area banda di 2.754.000 km² (1.063.000 mia²).
E laman su punto mas hundu ta e Trinchera Cayman, entre Cuba i Jamaica, na 7.696 meter (25.220 pia) bou di nivel di laman.
E area kompletu di e Laman Karibe, espesialmente e islanan numeroso, ta konosí komo Karibe.
E kosta di Sur Amérika i Amérika Sentral tin yen golfo i bahia, por ehèmpel e Golfo di Venezuela, Golfo di Darien i e Golfo di Honduras.
E palabra "Karibe" ta deriva for di e Caribnan, un di e indjanan dominante ku tabata den e region ora e europeonan a diskubri e area di Karibe i a haña kontako ku varios indigeno den a area aki durante e fin di e siglo 15.
Despues di e deskubrimientu de Karibe pa Kristofer Kolumbús na aña 1492 e nomber spaño "Antias" a wordu designa na e area, i deriva for di esaki a yama llaman "Oceano de las Antias" i ta te ahinda un nober alternativo pa Laman Karibe den varios lenga Europeo.
Durante e prome siglo despues di deskubrishon Spaña tabata e poder dominante

E Laman Karibe tabata deskonosi na Europeonan prome ku 1492.
Ora Kolumbus a yaga einan buskando un ruta alternativa pa yaga India.
Despues di deskubrimiento Europa a kolonisa e area lihé i Karibe a bira un basé pa Komersio i transporte Europeo anto e rikesa aki a attracti tambe hopi Pirateria

Awendia e area ta konsisti di 22 teritoria insular anto e ta grens 12 pais kontinental.
Pasobra e tin un abundansia di solo, tempreturanan kayente henter aña ront i hopi playanan i otro destistinashion pa bishita, durante e d dos parti di siglo 20 i sigui den siglo 21 Laman Kariba ta un area masha inportante pa turismo, i e mayor luga di turismo krusero.
Laman Kariba ta situá riba e Plata Karibense.
Ta estima e edat di e Laman entre 20.000 aña pa 570 million aña bieu.
Karibe ta separa den 5 basín appart sepera for di otro ku serunan marino.
Oceano Atlantiko ta drenta laman karibe via di e Anegada Passage Anegada Passage  situá entre Antia Chiki i Islanan virgin i na Windward Passage  situá entre Cuba i Haiti.
E kanál Yucatán ta konnekta Laman Karibe ku Golfo di Mexico

E Plata Karibense tin hopi actividat ku tin e effecto ku tin hopi riskiko di Terremoto i Maremoto ku por kousá Tsunami ku por hasi hopi daño na Islanan Karibeño.
Data sientifiko a mustra ku e delaster 500 aña tabata tin mas ku 12 Teremoto riba di 7.5 grado riba escala Richter

Laman Karibe ta kontene 9% di tur e Ref di koral na mundu, kubriendo 52,000 km2 mayoria di nan ta situa banda di e islanan karibense i e kosta Sentro Merikano

Durante e delaster 10 añanan e awanan di Laman Karibe a subi na temperatura i esaki ta forma peliger na su Refnan.
Refnan ta supporta un di e ekosystemanan mas riku na mundo pero tambe nan ta mashá fragil.
Ora awa bira muchu kayente pa muchu largu sierto plankton yama zooxanthellae ku ta biba huntu ki e koral den e polipnan ta muri.
E matanan aki ta duna kuminda na e koral i ta dun'é su koló.
E resultado aki nos ta yama Bleekmentu di Koral anto por destui areanan extenso di Ref.
E habitatnan supporta dor di Koral ta di hopi importansia pa aktividatnan manera Piskamentu i Sambuyamentu i ta duna Karibe un balor extra di $3.1-$4.6 bilion pa aña.
Si sigui destrui e Refnan esaki por daña e ekonomia di mayoria isla


E area di Karibe tin hopi aktividat humano for di tempu di kolonisation.
E laman ta e di 2 area di produsi Krudo mas grandi na mundu, approksimadamente 170 míon ton pa aña.
Tambe pa Piska e area ta di gran importansia tin un industria di piska masha grandi mes den Laman Karibe ku ta produsi approksimadamento mei míon ton di piska ma aña.
E aktividat humano tambe ta trese hopi pollision, organisasion di kuidu Pan Amerikana a deskubri ku solamente 10% di awa usá ta wordu purifika prome ku e yega laman.
E area di karibe ta supporta un kantidat di turisma masha haltu.
Approksimadamente 12 míon hende pa aña ta bishita e area, inkluiendo 8 míon turista krusero.
Turismo basa tiba sambuyamentu i snorkelmentu riba Ref di Koral ta un kontribuidor masha grandi mes na e ekonomianan di sierto isla

Himno di Kòrsou ta e Himno nashonal di Kòrsou

Dia ku Reina Wilhelmina a keda koroná komo Reina na 1898, Frater Radulphus a skirbí un kantika ku a bira konosí komo “Den tur Nashon Nos Patria ta poko konosí”.
Durante e selebrashon di koronashon di Reina Wilhelmina, alumnonan di St. Jozefschool na Pietermaai a kanta e kantika aki riba melodia di e kantika alemán “Tiroler Hoferlied”.
Despues Frater Candidus Nouwens a kompositá e melodia ku ta kanta te ku awor.
Aña aden aña afó a kanta e kantika aki riba Dia di La Reina den Fòrti i tambe na otro okashonnan ofishal.
Asina a kuminsá konsiderá “Den Tur Nashon” òf “Nos tera” komo Himno di Kòrsou.
Riba dia 26 di yüli 1978 a rekonosé e kantika aki ofishalmente komo HIMNO DI KÒRSOU, momentu ku Konseho Insular di Kòrsou a aprobá e teksto aktual riba proposishon di Komishon di Himno.
Dia 18 di yüni 2003 Konseho Insular ademas a stipulá tur e reglanan pa uso i komportashon pa Himno di Kòrsou den un ordenansa insular (A.B.
2003 no.
53).
1.
Lanta nos bos ban kanta 
Grandesa di Kòrsou; 
Kòrsou isla chikitu, 
baranka den laman!
2.
Kòrsou nos ta stima bo 
ariba tur nashon.
Bo gloria nos ta kanta 
di henter nos kurason.
3.
Nos pueblo tin su lucha, 
ma semper nos tin fe
di logra den tur tempu
viktoria ku trabou!
4.
Ban duna di nos parti
p'e isla prospera.
Laga nos uni forsa
p'asina triunfa.
5.
Nos patria nos ta demostra
onor i lealtat, 
meskos na e bandera
union di nos nashon.
6.
Nos bida lo ta poko 
pa duna nos pais, 
luchando uni pa libertat,
amor i komprenshon.
7.
I ora nos ta leu fo'i kas
nos tur ta rekorda 
Kòrsou, su solo i playanan, 
orguyo di nos tur.
8.
Laga nos gloria Kreado 
tur tempu i sin fin, 
k'El a hasi nos digno
di ta yu di Kòrsou!
Deporte ta konsistí di aktividatnan físiko of mental ku ta wòrdu hasi ku intenshon pa kompetí.
Ta hasi deporte tambe pa gosa, pa bira ekselente òf pa desaroyá un abilidat.
Diferente deporte tin diferente meta, esei kombiná ku e noshon di bo propio abilidat of esun di bo tim i tambe e kurashi ta loke ta karakterisá deporte.
Klik abou pa wak un lista di artíkulo relevante.
Aruba, un isla situa den e parti zuid di e Laman Caribe 27 km noord di e peninsula Paraguaná na Venezuela, ta un pais autonomo cu ta forma parti di e Reino Hulandes.
Descubri pa explorador spaño Alonso de Ojeda na aña 1499, e isla ta cubri un area di 193 km2  y desde 2016 ta conoce un populacion di 110,496 hende.
Oranjestad ta e capital di Aruba y na mes momento e ciudad mas habita cu un populacion estima na 35,000 hende.
Aruba ta rondona pa laman y mester comparti su frontera maritimo cu tres pais.
Korsou den direccion oost, den direccion zuid tin Estado Falcon y west Isla Los Monjes di Venezuela y Republica Dominicana den direccion noord.
E punto mas halto di Aruba ta e sero Jamanota (188m) cu ta situa den Parke Nacional Arikok na e parti noord-oost di e isla, pero e sero mas central y visibel ta Hooiberg (165m).
Aruba su posicion central entre Estadonan Uni di Merca y continente di Zuid America, democracia stabil, clima leve y sistema di impuesto cu regla suave pa compania internacional a atrae varios compania di exterior pa establece nan mes riba e isla.
Desde 1926 cu e construccion di e refineria na San Nicolas di Lago Oil and Transport Company y atrobe na 1986 cu invercion di gobierno den e sector turistico, caminda varios cadenanan di hotel Mericano a establece nan mes den area di Palm Beach, e economia di Aruba a conoce un crecemento rapido y a pone cu pa casi un siglo caba e pueblo Arubiano ta disfruta di un calidad di bida halto cu infrastructura instala y servicionan obtenibel cu no ta e norma den e region Caribe.
Articulo principal: Historia di Aruba

Basa riba herment di piedra cu a encontra riba e isla, archeologonan ta pensa cu habitantenan di contintente di Zuid America, caminda awe ta Venezuela, tawata bishita Aruba ocasionalmente desde 4500 aña pasa caba.
Den aña 1499, tempo cu explorador Spaño Alonso de Ojeda a descubri Aruba, e isla tawata habita pa tribonan Arawak.
E prome mapa cu ta indica presencia di e isla ta pinta pa cartograf Juan de la Cosa.
Na cuminsamento di siglo 17 despues cu Spaña a perde nan guerra contra Hulanda, e isla a cay bou di autoridad di Hulanda.
Na 1636 Peter Stuyvesant a ocupa e isla pa e West Indische Compagnie.
Na 1791 West Indische Compagnie a wordo disolve y Aruba a sigui como colonia Hulandes bou di e Bataafse Republiek y despues Republiek der Nederlanden.
Durante e guerra Napoleoano na Europa na 1805, e Inglesnan a ocupa Aruba pa un tempo corto.
Na 1816 Aruba a wordo bishita pa General Francisco de Miranda, compaña pa un grupo di patriota, cu a anuncia nan intencion di libera e continente Latino America di e Reino Spaño.
E costa west y zuid di e isla ta rondona pa laman relativamente seco y tranquil cu playanan di santa blanco.
E parti aki di e isla ta caracterisa pa tereno plat.
Den vecindario di Eagle Beach tin e marisma Bubaliplas, cu antes tawata wordo usa como saliña.
E ta habitat pa varios rasa di parha y otro animalnan chikito.
Casi henter e costa zuid, cuminsando for di Surfside te cu Baby Beach, ta separa di laman grandi pa un lagun.
E rifnan di e lagun ta forma un barera natural cu ta proteha e costa zuid di e isla contra laman bruto durante mal tempo.
Na e parti central di e lagun ta situa e mondi hidrologico Mangel Halto y e zona humeda Spaans Lagoen.
E costa noord ta consisisti di klipnan di piedra volcanico y laman bruto.
E tereno na e parti aki di Aruba tin mas reliëf.
Na various parti di e costa noord e forsa di e laman a causa cu bocanan a forma den e piedra.
Otro formacion natural cu por encontra na e parti aki ta grotnan manera Quadirikiri y Fontein y brug natural manera antes Natural Bridge.
Den parti noord-west di e isla un duin a forma.
Algun kilometer den direccion zuid-oost tin Sero Crystal(88m).
Situa central riba e isla tin Hooiberg, Sero Biento y Sero Canashito.
Na e rand noord-oost den Parke Nacional Arikok e seronan di Daimari, Jamanota y Arikok ta situa.
Sero Colorado ta keda na e punta mas zuid-oost di e isla.
Mira: Lista di luga na Aruba

E isla, cu un poblacion di mas o menos 110.000 hende, no tin ciudad grandi.
Pa amplia administracion e isla ta parti den ocho districto sin poder ehecutivo:

Noord
Oranjestad West
Oranjestad Oost     
Paradera
Santa Cruz
Savaneta
San Nicolas Noord
San Nicolas Zuid

Articulo Principal: Economia di Aruba
Aruba tin un economia chikito compara cu otro pais den region Caribe, cu desde 2004 un averahe di produccion nacional bruto di 4.2 mil miyon florin pa aña.
Aruba su economia ta uno specialisa den turismo, caminda mita di PNB ta wordo genera den e sector aki.
Na aña 2016 e mercadonan turistico mas importante pa e pais tawata Merca, Venezuela, Canada, Hulanda y Colombia.
Merca ta Aruba su pareha di comercio mas grandi y mas importante.
Na 1840 e planta di Aloe Vera a wordo introduci riba e isla.
Na 1890 Aruba Aloe Balm, funda pa Cornelius Eman, a cuminsa cultiva aloe vera na scala grandi.
Na un momento gran parti di e isla tawata cubri cu planta di aloe vera.
Durante e tempo aki Aruba a bira e exportado mas grandi planta aloe vera na mundo.
Na cuminsamento di siglo 20 un otro industria a yega na domina e economia Arubiano, e industria petrolero.
Arend Petroleum Maatschappij a establece su mes den area di Eagle Beach y Lago Oil and Transport Company a establece su mes den centro di San Nicolas caminda tawata un bay natural relativamente hundo.
E facilidadnan di Arend Petroleum Maatschappij a wordo desmantela ora cu e compania aki a move di Aruba.
Lago a keda opera e facilidadnan na San Nicolas te cu 1985 ora nan a dicidi di stop produccion na Aruba.
Durante e temporada di refineria Aruba a conoce crecemento economico rapido y tambe infrastructura moderno a wordo introduci rond di e isla.
Prome cu 1985 ya tawatin un sector turistico presente riba e isla, pero esaki tawata uno chikito.
Pero ta despues cu Lago a sera y Aruba a logra su autonomia cu e Gobierno di Aruba nobo a dedica placa y atencion pa atrae cadena di hotel mericano pa establece nan mes riba e isla y laga e sector crece.
E resultado ta cu awendia tin hopi hotelnan internacional presente practicamente riba full e costa west di Aruba y tambe tin hopi compania crusero cu ta uza Oranjestad como stop den itenerario Caribense.
Aruba ta wordo bishita pa mas cu 1 miyon turista tur aña.
Na 2017, Aruba tawatin e concentracion di mas halto di cafenan Starbucks Coffee pa capita den region Caribe y di cuater mas halto na mundo despues di Monaco, Merca y Canada cu 2.7 cafe pa cada 100,000 habitante.
E moneda oficial di Aruba ta e florin, pero e dollar tambe ta acepta na varios caminda.
E florin cu e dollar ta pega cu otro abase di un tarifa fiho oficial di AWG 1,79 pa cada US$ 1,-.
Cu tur otro moneda Aruba tin un tarifa dinamico ariba e intercambio di divisa stranhero.
E valor interno y externo di e florin ta wordo maneha pa e Banco Central di Aruba cu a wordo funda na momento cu e florin a inicia circulacion na 1 januari 1986.
Tambe e banco ta dirigi policia monitario, supervisa e sistema financiero nacional y saca moneda y print billet nobo ora ta necesario.
E maneho di e  reserva di divisa y oro tambe ta wordo hasi pa Banco Central di Aruba.
Na 2017 Banco Central di Aruba ta explorando e posibilidadnan pa introduci un moneda digital usando tecnologia blockchain durante e siguente añanan.
Utilities N.V. ta encarga cu e produccion y distribucion di energia riba e isla.
E unico doño di e compania aki ta Gobierno di Aruba.
Tin dos compania ta cay bou di Utilities N.V.; Water- en Energie Bedrijf N.V. (WEB) y Elmar N.V..
WEB ta responsabel pa e produccion di coriente y tambe esun di awa na nan facilidadnan situa na Barcadera.
Desde fin di aña 2009 WEB ta cumpra y bende coriente produci pa varios fuente di energia sostenibel rond di e isla.
Elmar ta suministra e isla cu coriente produci pa WEB via un red di distribucion consistiendo di 7 substacion, 34 stacion di cambio y casi 900 transformator.
Durante aña 2009 e construccion di e prome parke di molina riba e isla a tuma lugar den districto di San Nicolas Noord den bario di Palo Marga.
Esaki a habri oficialmente na december 2009.
E facilidadnan ta consisti di 10 molina cu un capacidad di 3MW y lo por produci un total di 30MW .
E compania Windpark Vader Piet N.V. ta exploita e facilidadnan y ta bende e coriente produci den e parke na WEB.
Den september 2011 WEB y Windpark Vader Piet N.V. a firma un carta di intento cu proposito pa investiga e desaroyo di un parke di biento na Urirama den bario di Alto Vista na Noord.
Na juli 2012 e instituto di investigacion hulandes, Keuring van Electrotechnische Materialen Arnhem (KEMA), a publica un investigacion tocante e impacto social y ambiental cu e molinanan den un parke di biento lo tin riba e bario.
Den luna di november 2012 Parlamento di Aruba a ricibi conseho adicional limita for di Commissie voor mileueffectrapportage riba e posibel efectonan negativo cu zonido, reflection di luz y sombra di e instalacion por tin den vecindario .
Riba 6 di november 2013 Parlamento di Aruba a aproba e proposito pa e construccion di un parke di biento di 24 MW consistiendo di 8 molina di e tipo Vestas V90 cada un cu un capacidad di 3 MW y un haltura 84m sin conta e molina.
Riba 29 di april 2014 Gobierno di Aruba a entrega e permiso di ley pa causa molester (hinderwetvergunning) na Windpark Urirama N.V., locual ta necesario pa por opera e facilidadnan legalmente.
E siguente dia WEB y Windpark Urirama N.V. a firma un acuerdo pa e compra y benta di e coriente cu wordo produci den e parke.
E proyecto a ricibi hopi protesta y atencion di media debi na e area cu construccion mester a tuma lugar.
Algun habitante di Alto Vista a bay corte pa purba stop e construccion di tuma lugar.
Organisacionan pa proteha naturalesa manera Aruba Birdlife Conservation, Rainbow Warriors y Stimaruba a declara nan oposicion pa e proyecto .
Desde luna di mei 2015 e proyecto a haña contratempo debi na e molinanan.
E suministrador di e molina a stop produccion di e molina di 3MW  y lo mester pidi di un tipo di molina nobo, Vestas V112, cu un capacidad di 3.3MW.
Tempo cu esaki a bin na cla e permiso pa e ocho molinan di 3MW a ser pidi caba y huez a dicta cu pa uza molina di 3.3MW mester cuminsa cu proceso pa permiso di nobo.
Durante aña 2015, na Aeropuerto Internacional Reina Beatrix, e prome parke solar riba e isla a ser construi.
E structura cu ta cubri henter e parking lot principal di e aeropuerto ta consisti di 14,400 modula fotovoltaico solar.
E parke por produci un total di 3.3MW, suficiente energia pa suministra mas o menos 1500 cas cu coriente for di un fuente sostenibel.
Na 2017 e construccion di un di dos parke solar riba e isla a cuminsa den districto di San Nicolas, riba un tereno cu antes tawata propiedad di Refineria di Aruba.
Un parke cu lo por produci 5.9MW, e lo cubri un area di mas o menos 91,000 meter cuadra.
E finalisacion di construccion ta proyecta pa maart 2018.
Mira articulo principal: Politica di Aruba
E movimento pa Aruba su decolonisacion y independencia a cuminsa for di aña 30 cu Aruba a pidi pa cuminsa para riba su mes y na augustus 1947, Aruba a presenta su prome "Staatsreglement" (constitucion), pa Aruba su "status aparte" como un nacion y pais independiente cu e status di un estado autonomo den e Reino Hulandes den forma di un Commonwealth Hulandes, segun e ehempel di e Statuut di Westminster di 1931 di e Commonwealth Britanico.
Na e Coferencia di Mesa Rondo (Hulandes: Ronde Tafel Conferentie, RTC) na 1948 a presenta e deseo y mandato aki di e Pueblo di Aruba pa a bira e di cuater pais independiente den un reino den forma di un commonwealth.
Pero na 1954 cu a impone e Statuut, e status obteni pa Aruba tawata di un Teritorio Insular Autonomo di un "pais" cu a ser yama "Antia Hulandes".
Na e Coferencia di Mesa Rondo di 1981 y 1983 a trece e mandato di 1977 di e Pueblo di Aruba, logrando e acuerdo di Aruba su decolonisacion, cu Betico a yama "un acuerdo di diamanta"
Na 1986 Aruba a realisa su status di pais separa y independiente y di estado miembro di e Reino Hulandes, pero te awe Hulanda no kier cumpli cu e abolicion di e statuut colonisado impone for di 1954.
Nan a disfrasa y camufla nan dominio y poder colonisado impone desde 1954 como supuesto "lazonan di un federacion".
Dia 24 di november 1955,(a aproba e Escudo di Aruba dia 15 di november 1955) J. Irausquin di Aruba di e partido politico PPA (Partido Patrico Arubano) a presenta un discurso dilanti di e United Nations Trust Committee (Comite Fiduciario di  Nacion Uni) pa a splica e situacion cu a keda acepta temporalmente.
El a finalisa su discurso bisando cu den futuro tin mas cambio ainda pa bin, y cu e ta espera di por conta riba e mesun bon diligencia y cooperacion.
Na 1972 a continua cu e proceso di decolonisacion y independencia.
Esaki a inicia for di aña 40 na un conferencia na Surnam unda cu Betico Croes di partido MEP (Movimiento Electoral di Pueblo) a propone tambe un "sui-generis" Dutch Commonwealth di cuater pais y estado independiente miembro: Aruba, Hulanda, Surnam y Antia Hulandes, cada un cu su propio soberania y identidad nacional.
Mr. C. Yarzagaray, representando e partido politico AVP (Arubaanse Volkspartij), a propone pa tiene un referendum pa e pueblo mes dicidi su propio destino y a proclama cu: "Aruba hamas lo acepta un federacion niun nacionalidad di segundo categoria".
Betico Croes mesora a inicia na Aruba un campaña pa informa y prepara e pueblo di Aruba pa Aruba su independencia politico y un status aparte den un commonwealth Hulandes liber di tur resto di colonisacion.
Na 1974 e Ministro di Structura Estatal a percura pa publica e "Witboek  over de Status Aparte", y na maart 1976, un comite nombra pa gobierno di Aruba a logra keda cla cu tur preparacion pa a introduci e bandera y himno nacional di Aruba como e dos simbolonan di Aruba su soberania y independencia, y hunto tambe a fiha 18 di maart 1981 como fecha pa Aruba su independencia como pais completamente separa y independiente cu un status aparte como estado miembro di un commonwealth nobo, moderno, bou di un statuut dor di cual lo a elimina pa semper e gran berguensa di tur e resto di dominio y poder colonial.
A sigui na maart 1977, cu e referendum (Aruba a ser obliga pa a yama e referendum aki un 'encuesta', pasobra pa ley Aruba no tawata permiti pa tiene un referendum) pa e pueblo mes determina su futuro cu a ser teni cu e sosten di e Nacion Uni y 82% di e votadonan a scohe pa independencia: pa Aruba ta un pais riba su mes, y cu derecho di ta un estado miembro di un comonwealth nobo, moderno Hulandes, manera tawata e deseo di e pueblo ya for di añanan 40, pa Aruba iguala cu e otro cuater paisnan cada un como Estadonan di Miembro lo a obtene nan 'status aparte' eyden.
E gobierno di Aruba a asigna e 'Instituut van Sociale Studies' den Den Haag pa haci un estudio di Aruba su independencia, cu a wordo publica  den 1978, cu e titlo "Aruba en Onafhankelijkheid, achtergronden, modaliteiten en mogelijkheden; een rapport in eerste aanleg".
Na e conferencia di Den Haag den 1981, Aruba su independencia a wordo proponi na 1991.
Den maart 1983, basa riba e Referendum, finalmente Aruba a haya un trato oficial den Reino, pa Aruba su decolonisacion y independencia, e prome pais birando den Reino Hulandes, cu su mesun costitucion, unanimamente aproba y proclama den augustus 1985, y despues di un eleccion teni den november pa Aruba su prome parlamento.
Aruba a separa  for di Antia Hulandes y bira oficialmente un pais y e di tres miembro di estado den Reino Hulandes dia 1 di januari 1986, cu despues di 10 aña Aruba a ful independencia  na aña 1996, y cu e  abolicion di Reino Hulandes Bieu.
Un miembro di estado nobo di e nobo Reino Hulandes como completamente nobo y moderno di Dutch Commonwealth, liber di tur dominio colonial.
E logro grandi aki ta danki na e United Nations Resolutions pa elimina colonialismo y tambe na Betico Croes y e steun  politico di otro nacions manera Merca, Panama, Venezuela y varios pais Europeo.
Croes tawata proclama e "Libertador di Aruba" despues di un accident tragico dia 31 december 1985 y a fayece  den november 1986.
Mira: Disolucion di Antia Hulandes

Den 1990, e movimento pa independencia tawata laga pa otro ocasion na e peticion di Aruba su Prome Minister, Nelson O. Oduber.
E articulo di programacion di independencia completo di Aruba, cu base den e Referendum di 1977 y e Acuerdo di 1983 pa Aruba su Descolonisacion y e independencia tawata rescindi/gelos den 1995, pero e proceso mester ta completo como un mandato oficial pa e pueblo di Aruba for di 1947 y 1977.
Di 1 di januari 1986, e Reino Hulandes tawata consisti di tres pais: Hulanda, Antia Hulandes y Aruba.
For di 10 di october 2010 caba, e Reino Hulandes ta contene cuatro pais: Hulanda (isla-BES: Boneiro,Saba, St Eustatius) , Aruba, Corsou y Sint Maarten.
Aunke e “igualdad” di e paisnan ta  explicitamente abou den e preamble den e statuut, cu ta escirbi: "..teniendo cuenta cu a wordo expresa libremente su boluntad di stablece un orden nobo constitucional den Reino Hulandes, es cu lo hiba for di su interes interno di un manera autonomo y di su interes comun den un base di igualdad, y es cu ta otorga nan entre otro e asistencia reciproca , a resulta di un mutuo acuerdo...", den practica, Hulanda tin considerablemente mas mandato cu Aruba, Sint Maarten y Curaça.
Mira: Elecionnan na Aruba

Como cu Aruba de facto mescos cu Hulanda ta un Pais separa, independiente, riba su mes, y un estado miembro di Reino Hulandes, e politica di Aruba ta den forma di un democracia parlamentario, unda tin un cabinete di Ministronan consistiendo 8 Ministero nombra pa Parlamento.
E parlamento tin 21 miembro cu ta ser eligi directamente door di pueblo pa sinta un termino di 4 aña.
E Gobernador di Aruba, kende ta representa La Reina na Aruba, ta ser nombra pa un termino di 6 aña.
Eleccionnan ta tuma lugar cada cuatro año pues e siguente eleccion lo mester tomar lugar na aña 2021.
Aruba ta situa den parti zuid paden di Caribe.
Door di e clima seco, Aruba a experiencia tiki die e sistema di plantacion y negoshi di esclavo.
Aruba su poblacion ta estima 80% mestiso y 20 % grupo etnico.
E Arawaknan tawata papia un sorto di "Spaño/Portugues kibra" unda nan a siña for di nan antepasadonan na Hispaniola.
E Hulandesnan a tuma control 135 aña pasa despues di e Spañonan, nan a laga nan pa cultiva y uza e isla como fuente di carni pa otro posesion Hulandes den Caribe.
E partimonio Arawak ta mas fuerte cu esun di otro isla Caribense.
Aunke no a keda hopi evidencia di indjan, e caracteristica isleño ta claramente indica cu tawatin nan partimonio gentico Arawak.
Un parti grandi di e poblacion ta bin di descente Arawak y menos for di e antepasado Spaño, Italiano, Hulandes y un par di Frances, Portugues, Britanico y Africano.
Recientemente tawatin un considerabel inmigracion na e isla for di e nacionnan bisiña di Merca y Caribe, posiblemente treci pa e miho trabounan paga.
Den 2007, e leynan nobo di inmigracion a wordo introduci pa yuda controla e crecimento di e poblacion mediante e restriccion di e trahadonan stranhero na un maximo di 3 aña di residencia den isla.
Demograficamente, Aruba a sinti e impacto di cercania di Venezuela, mas hopi cu e cercania di Curaça y Boneiro.
Gran parti di Aruba, e famianan ta bin door di Venezuela y tin un aumento temporal di Venezolanocu ta bin biba na Aruba.
Mira tambe: Ortografia di Papiamento, Gramatica di Papiamento y Papiamento na Aruba

E idiomanan oficial na Aruba ta Hulandes y desde aña 2003 Papiamento.
Papiamento ta e idioma mas papia.
Hulandes ta e idioma usa na scol, den gobierno y tambe den ley.
Casi tur Arubiano por papia Spaño y Ingles tambe.
Mayoria studiante lo a siña esaki prome cu finalisa scol primario.
Aleman y Frances ta ofreci como les opcional den scol secundiario y universidad, pa asina prepara e studiantenan di Aruba cu ta continua nan estudio na Europa.
Segun censo di 2010 e poblacion ta consisti di 101,484 hende, esaki ta un composicion di e cinco idiomanan mas papia na cas: 

Papiamento: 69,354 hende
Spaño: 13,710 hende
Ingles: 7,129 hende
Hulandes: 6,110 hende
Chines: 1,456 hende

Na 1754 Moses Solomon Levi Maduro cu su casa y su seis yiunan a yega Aruba despues di ricibi permiso di Hulanda.
Moses y su famia tawata e prome famia Hudio documenta cu a habita e isla.
E santana Hudio, cu regularmente a wordo uza pa entiero di e Hudionan na cuminsamento di aña 1837, ta contene ocho tumba datando bek na 1563, e unico indicacion di habitante Hudio riba e isla prome cu siglo 18.
E comunidad Hudio Arubiano a ricibi reconocimente oficial di Reino Hulandes riba 1 december 1956.
Na 1962 e snoa Beth Israel, den e bario di Klip na Oranjestad, a wordo funda.
Mike Eman, e prome minister di Aruba for di aña 2009 pa 2017, ta bin di un famia Hudio di banda di su mama.
Enseñansa ta ocupa un funcion importante den e desaroyo di Aruba.
Diariamente tin bintidos mil studiante ta atende scol na Aruba.
Na mas o menos ochenta scol, e alumnonan  ta haña e oportunidad pa descubri, desaroya y usa nan propio capacidad.
E sistema actual di enseñansa na Aruba conoce e siguiente nivel di enseñansa y tipo di scol: 

Enseñansa pre escolar pa e grupo di edad 0 pa 3 aña; 
Enseñansa preparatorio pa e grupo di edad 4 pa 5 aña; 
Enseñansa basico pa e grupo di edad 6 pa 11 aña.
Fuera di enseñansa basico regular, Aruba conoce tambe: 

Enseñansa special, reparti den: 
Enseñansa pa muchanan cu tin dificultad pa siña (MLK); 
Enseñansa pa muchanan cu tin hopi dificultad pa siña (ZMLK); 
Enseñansa pa muchanan sordo y mudo.
Enseñansa avansa (AVO/LBO) pa e gruponan di edad 12-15 te 17 aña, reparti den: 
Educacion Profesional Basico (EPB) cu e ciclo basico y e ciclo di profesion y banda di dje e educacion pa aspirante.
E ciclo di profesion ta reparti den: 
Sector tecnico (T); 
sector economico (E); 
sector di cuido (V).
enseñansa general secundario (MAVO); 
enseñansa general avansa (HAVO); HAVO y VWO ta cay bou di un solo scol, Colegio Arubano.
Tin un scol na San Nicolas y Oranjestad
enseñansa preparatorio cientifico (VWO).
Enseñansa post secundario (MBO/HBO/VWO) pa e grupo di edad 15 pa 17 aña, reparti den: 
Educacion Profesional Intermedio (EPI); 
Unidad Ciencia y Tecnologia (CT); 
unidad Salubridad & Servicio (SS); 
unidad Hospitalidad y Turismo (HT); 
unidad Economico (E).
Estudio pa maestro di scol (IPA).
IPA ta forma docente dinamico y profesional pa drenta scol preparatorio, primario y secundario.
IPA tin specialisacion pa bira docente di preparatorio (kleuter), primario (scol basico) y pa bira docente di scol secundario tin actualmente Bachelor y Master Papiamento, IK (informatiekunde) y CKV (Culturele & Kunstzinnige Vorming).
IPA tin un seccion nobo cu a start sali na aña 2007 cu ta Movecion y Salud (M).
Universiteit van Aruba (UA) 
Facultad Huridico (JF); 
facultad Financiero-Economico (FEF).
facultad Hospitalidad y Maneho Turistico (FHTMS)
facultad Arte y Ciencia (OGM y SW).
Enseñansa pa adulto pa esnan cu no ta bay scol mas di 15 aña pariba.
Tanto e enseñansa pre escolar como e gran parti di enseñansa pa adulto no ta cay bou di e ley di enseñansa y supervision di Departamento di Enseñansa.
Programa di incorporacion
Programa di incorporacion pa enseñansa basico.
E programa di incorporacion ta un proyecto di Departamento di Enseñansa y ta cay bou di Directiva di Scol Publico.
Pa casi diescuatro aña ta existi na cinco scol basico publico un programa special pa guia mucha cu un otro idioma di cas, e asina yama PRISMA-project.
Y desde 2002 e programa aki ta existi na algun Dependances.
Na principio e meta di e proyecto di Prisma tabata solamente pa yuda e muchanan cu un otro idioma na cas cu no ta Papiamento of Hulandes, pa nan por domina den un tempo relativamente corto e idioma Hulandes.
Na 2001 a scohe pa e Dependances ora cu a descubri cu tin hopi mucha stranhero bibando na Aruba y cu no ta bay scol.
Desde e momento ey e fluho di mucha stranhero pa Aruba a aumenta bastante.
A scohe pa guia nan den e Dependances, p’asina no pone un peso extra ariba e scolnan regular y e maestronan na e scolnan aki.
Di e forma aki e maestronan por a duna mas atencion na e muchanan naci na Aruba.
Pero den transcurso di aña mas y mas mucha Arubiano a haya ayudo extra den e idioma Hulandes pa medio di e metodo di Prisma.
Hulandes ta y lo keda pa e muchanan Arubiano un idioma stranhero y lo no bira nunca nan prome idioma di cas of lenga materno.
Acercamento 
Tin dos manera di acercamento:

Na e scolnan basico publico ta saca e alumnonan di Prisma for di klas ora di les di Hulandes y di lesamento.
Durante nobenta minuut nan ta haya les di Hulandes y lesamento segun e metodo di Prisma den un local apart.
Despues nan ta bay nan klas bek y ta sigui atende e otro lesnan cu nan compañenan di klas.
Si resulta necesario, nan ta sigui cu “Taal en Lezen” segun e programa di Prisma te ora cu nan no tin mester di ayudo adicional.
E scolnan publico ta traha cu rooster semanal cu ta reparti segun edad.
E grandura di e grupo segun edad por varia pa cada “blokuur”; E Dependances ta scolnan apart na unda gran parti di mucha stranhero entre 8 y 13 aña ta reparti den grupo fiho di maximalmente 15 alumno pa klas.
E klasnan ta reparti segun edad.
Durante henter un aña escolar e alumnonan ta den un Prisma klas.
Durante henter e aña ey nan ta haya solamente e idioma Hulandes y lesamento segun e metodo di Prisma.
Fuera di esey nan ta haya tambe e mesun metodo di 'rekenen' igual na e otro scolnan basico.
Despues di un aña nan ta pasa pa un scol basico of scol avansa igual cu e muchanan di Aruba.
Programa di incorporacion pa studiantenan secundario
Desde 2002 ta acepta hoben entre 14 y 18 aña cu un idioma stranhero apart na un Dependance.
Cu ayudo di un programa special nan ta haya preparacion durante un aña escolar pa despues nan pasa over pa enseñansa avansa.
Esaki por ta mavo den dia, scol anochi of EPB.
Ta reparti e alumnonan aki tambe den grupo di 15 pa klas.
Na Aruba e deportenan mas conoci y practica ta beisbol y futbol.
Otro deportenan popular ta artenan marcial, landamento, tennis, volleybal, atletiek, wind- y kitesurfing, beach tennis, basketball y softball.
E stadion mas grandi di Aruba ta Stadion Guillermo Prospero Trinidad.
Asina tin hopi mas veld di beisbol y futbol rond di henter e isla.
Den bario De Bryunewijk na Savaneta tin e unico piscina olympico di e isla, Piscina Olympico Roly Bisslick.
Durante henter e aña tambe tin varios caminata ta tuma lugar, esun mas popular Boulevard Loop, un caminata di 10km cuminsando den bario di Malmok na Noord y ta termina den Oranjestad na haltura di Aruba Ports Authority.
Un deporte cu ta birando popular den ultimo añanan ta ciclismo.
Actualmente no tin infrastructura presente riba e careteranan di Aruba pa acomoda ciclismo ni como moda di tranportacion, ni como deporte.
E ciclistanan mester comparti caminda cu vehiculo di motor.
Varios biaha esaki a resulta den ciclistanan deportivo birando victima di accident di trafico.
A ser experimenta cu fietsstrook riba cierto caminda pero esaki a ricibi hopi critica debi na falta di seguridad.
Na fin di 2017 riba Routa 1 y na 2018 riba Watty Vos Boulvard e prome fietspadden oficial lo keda cla.
Celebracion di Carnaval ta uno importante den e cultura Arubiano.
E celebracion aki a cuminsa rond di aña 1950 influencia pa e habitantenan di Venezuela, St Vincent, Trinidad, Barbados, St. Maarten y Anguilla cu a bin traha pa e refineria di LAGO.
Oficialmente e temporada di carnaval ta cuminsa den luna di november caba, pero e actividadnan mes ta cuminsa algun siman despues di Aña Nobo te cu un dia prome cu Diaranson Shinishi.
Durante e temporada tin varios actividad carnavalesco manera Eleccion di Reina, Prins y Pancho, Festivalnan di calypso, tumba y roadmarch.
Tin paradanan ta tuma lugar den e districtonan di Noord, Oranjestad y San Nicolas.
E temporada ta culmina cu e Parada Grandi riba e ultimo diadomingo y Kimamento di Momo riba e bisbo di Diaranson Shinishi.
Aruba tin cuater corant publica na Papiamento: Awe Mainta, Bon Dia, Diario y Solo di Pueblo y dos digital: 24ora.com y Noticiacla.com.
Tambe tin dos corant publica na Ingles:  Aruba Today y The News.
Amigoe ta e corant publica na Hulandes.
Aruba tin tambe 18 emisora di radio(2 AM y 16 FM) y tin tres stacion di television local: Tele-Aruba, Aruba Broadcast Company 'ATV 15' y Canal 22, Aruba su Television Nobo.
Den ultimo añanan tin algun Arubiano y personan biba na Aruba cu a produci contenido riba red di media social cu ricibiendo varios grado di popularidad local y internacional.
Aruba ta conta diesun dia di fiesta oficial.
Riba 1 di januari ta celebra Aña Nobo cu pagara y vuurwerk.
25 di januari ta celebra e dia natal di e Betico Croes, "Libertador di Aruba".
E dialuana despues di Carnaval Grandi ta un dia nacional di sosiego.
Riba 18 di maart ta celebra Aruba su Himno y Bandera.
Como Aruba ta forma parti di Reino Hulandes, riba 27 di april ta celebra Dia di E Rey, actualmente e fecha natal di Rey Willem-Alexander.
Riba 1 di mei ta celebra Dia di Obrero.
Mayoria di e populacion di e isla ta Catolico y pesey e dianan mas importante pa religion Catolico ta forma parti di Aruba su dianan di fiesta.
Diaberna Santo, di dos dia di Pasco di Resureccion y Dia di Asuncion ta dianan oficial liber.
Asina mes cu e promer dia di Pasco di Resureccion ta hopi celebra na Aruba, e semper ta riba diadomingo y pesey no ta un dia di fiesta oficial.
Riba 25 y 26 di december ta celebra e promer y di dos dia di Pasco di Nascemento.
Riba 24 di juni Dia di San Juan (Dera Gai) y Sinterklaas riba 5 di december tambe ta dianan di fiesta hopi celebra na Aruba.
Pasobra Merca ta Aruba su mercado turistico mas grandi, den ultimo añanan, fiesta manera Dia di Inpendencia Mericano, Halloween y Thanksgivings tambe a bira popular riba e isla.
Dave Benton, musico y e ganador di 2001 Eurovision Song Contest representando Estonia
Juan Chabaya "Padu" Lampe, musico y compositor di Aruba su himno nacional
Rufo Wever, musico y compositor di Aruba su himno nacional
Dr. Edward Cheung, ingeniero principal pa proyecto Telescoop Espacial Hubble di NASA
Betico Croes, politico (Libertador di Aruba)
Boy Ecury, luchador pa resistencia Hulandes durante Guerra Mundial II.
Taryn Mansell, prome finalista Miss Universo 1996 y Miss Aruba 1996
Jonathan "Jeon" Thiel, musico
Vale Croes, comediante
Roger Peterson, musico
Bobby Farrell, musico (grupo Boney M.)
Percy Irausquin, diseñado di moda 
Zizi Lee, prome finalista Miss Mundo 2001 y Miss Aruba 2001
Eugene Kingsale, beisbolista di MLB
Calvin Maduro, beisbolista di MLB 
Pete Philly, artista Hulandes di hip-hop
Sidney Ponson, beisbolista di MLB
Sarah-Quita Offringa, windsurfer profesional
Xander Bogaerts, beisbolista di MLB, shortstop pa Boston Red Sox




Un isla ta kualke pida tera ku ta kompletamente rondoná pa awa.
Un kai ta un otro nòmber pa un isla chikitu.
Tin tres tipo prinsipal di isla: isla kontinental, isla di riu, i isla volkániko.
Tin tambe isla ku hende mes a traha (isla artifishal).
Un grupo òf kadena di isla yama un archipélago.
Islanan kontinental ta pidanan di tera ku ta riba e plata kontinental di un kontinente.
Ehèmpel ta inkluí Grunlandia for di Nort Amerika, Barbados i Trinidad for di Sur Amerika, Sicilia for di Europa, Sumatra i Java for di Asia, Guinea Nobo i Tasmania for di Oustralia.
Un tipo spesial di isla kontinental ta isla mikrokontinental, ku ta resultá ora un kontinente ta sker.
E mihó ehèmpel di esaki ta Madagaskar for di Afrika.
E islanan di Kerguelen i algun di e Seychelles tambe ta algun ehèmpel.
Un otro tipo ta bara: un akumulashon di santu riba e plata kontinental.
Por haña islanan di riu den dèlta di riu i den riunan grandi.
E deposishon di sedimento na sierto punto den e riu unda a fluho ta pèrdè su poder di karga, ta kousa e islanan aki.
Mihó bisá, nan ta baranan di riu.
Maske algun no tin bida largu anto ta desaparesé si e riu su volumen òf velosidat kambia, otronan sa ta firme i ta keda despues di hopi tempu.
Islanan volkániko ta resultá pa volkan.
Un tipo di isla volkániko bo por haña den un arko di islanan volkániko.
E islanan aki ta lanta for di volkán unda un plata ta haña su mes ta sea forsá bou di un otro.
Ehèmpel ta inkluí e Islanan Mariana, e Islanan Aleutiana, e Repúblika di Mauritius i mayoria parti di Tonga den e Oseano Pasífiko.
Algun di e Antias Menor ta e uniko ehèmpelnan den e Oseano Atlántiko.
Un otro tipo di isla volkániko ta resultá ora un sker oseániko yega superfisio.
Tin dos ehèmpel: Islandia, ku ta e isla volkániko mas grandi na mundu, i Jan Mayen.
Tur dos den Atlántiko.
Un di tres tipo di isla volkániko ta esnan formá pa punto kayente òf "hotspot".
Un punto kayente ta mas o menos stashonario kompará ku e plata tektonika ku ta move riba e punto, dus un kadena di isla ta resultá mientras e plata ta drif.
Despues di hopi tempu, e tipo di isla aki lo gasta i "hoga", kousá pa ahustamentu isostátiko, birando un seru bou di awa.
Movementu di plata riba un punto kayente ta produsí un liña di isla orientá den direkshon di e movementu di e plata.
Un ehèmpel ta e Islanan Hawaii, di Hawaii pa Kure, ku ta sigui bou di awa den direkshon nort.
Un otro kadena ku un orientashon similar ta e Archipélago Tuamotu; su kurso nort ku ta mas bieu ta e Islanan di Liña.
E kadena mas zùit ta e Islanan Oustral, ku su kurso den direkshon nort ku ta forma e atolnan den Tuvalu.
Tristan da Cunha ta un ehèmpel di un volkan di un punto kayente den Oseano Atlántiko.
Un otro punto kayente den Atlántiko ta Surtsey.
Un atol ta un isla formá di un ref koral ku a krese riba un isla volkániko gastá i hogá.
E ref ta sali riba superfisio di e awa i ta forma un isla nobo.
Atol normalmente ta den forma di un renchi ku un laguna sentral.
Ehèmpel ta inkluí e Maldivas den Oseano Indiko i e Islanan di Liña den Pasífiko.
(en) 
(en)  di Nashonnan Uní su Island Directory (lista di isla).
Ortografia di papiamentu (òf papiamento na Aruba, papiamentu na Boneiru i Kòrsou) ta enserá e reglanan di puntuashon i di skirbi e idioma.
E ortografia di papiamentu ta varia un poko entre esun uzá den Antias Hulandes, ku tabata disidí pa e gobièrnu di Kòrsou for di aña 1976, i esun uzá na Aruba.
Algun diferensia entre esun di Antias i esun di Aruba ta e preferensia di pronunsiashon di algun lèter i kon ta skibi sierto palabra en general.
Mihó bisá, e preferensia di tin reglanan fonétiko òf etimológiko.
Un diferensia di e idioma mes ta e preferensia di uzo di algun palabra riba otro.
(nota: papiamento na Aruba ta skibi otro.
por ehèmpel: John ta bay hunto cu mi na mi wela su cas y come pisca crioyo (John ta bai huntu ku mi na mi wela su kas i kome piská kriyoyo).
Tur papiadó di papiamentu, tantu na Aruba, Boneiru y Kòrsou ta komprondé otro perfektamente.
Di e lèternan aki, por modifiká kuater vokal: a, e, i o u.
ñ ta e úniko konsonante ku por modifiká i su nòmber ta eñe.
Ku e lèternan aki tin kuater dígrafo tambe.
Esakinan ta ch, sh, dj i zj.
Tur e vokalnan menshoná tin un zonido so, ku eksepshon di e, ku por tin e zonido di shua (ə).
Ehèmpel: "tres" vs. "mangel".
Segun reglanan di Antias, tin sierto kaso ora ta huza e konsonantenan c, j, q i x. Esakinan ta:

Solamente den kombinashon ku otro konsonante, manera ch, dj, èts.
Den matemátika, kímika, èts.
Den nòmbernan propio: Carlos, Jacob, Quincy, Xavier
Esaki no ta inkluí nòmbernan di kariño adaptá di esaki
Den nòmbernan geográfiko
Palabranan fiá i adaptá di otro idioma


Ora ta skibi palabranan, partikularmente palabranan fiá di hulandes, no ta skibi vokal dòbel, a menos ku ta tende dos vokal den pronunsiashon.
Ta nifiká ku, por ehèmpel, no ta skibi "spaar", pero "spar".
Algun ehèmpel di palabranan ku si por: oochi, reeduká, koopera, kreensia.
Tambe no ta sigui e regla hulandes di pone trema (¨) pa distinguí entre e dos vokalnan.
Den papiamentu por haña varios kombinashon di vokal, òf diptongo.
Esaki ta un lista di nan tur:
Esaki ta un eksepshon di e regla di aksènt grave.
Tin hopi palabra ku e diptongo èi i pa redusí signonan ortográfiko na un minimo, a disidi ku ta skibi e diptongo aki sin aksènt.
Esaki tambe ta un eksepshon di aksènt grave.
Tin hopi palabra ku tin e diptongo òu i aki tambe tin ku redusí signonan ortográfiko den tekstonan.
Tambe e diptongo au no ta korekto.
Por ehèmpel, e palabra mester ta outo, no auto.
No ta kuminsá ningun palabra ni ningun sílaba ku diptongo ku ta kuminsá ku i òf u. Na luga di esaki ta huza y i w.
Ehèmpel: yabi, wowo.
No ta skibi e konsonante y entre e vokal i i un otro vokal.
Ehèmpel: antiano, no antiyano.
No ta skibi e konsonante w entre e vokal u i un otro vokal.
Ehèmpel: yuana, no yuwana.
Triptongo ta kombinashon di tres vokal.
Aki ta lista nan tur:
Pa limitá aksènt, no ta pone aksènt grave riba e di e triptongo uei, ounke ta pronunsiá un è.

Segun e reglanan di papiamentu di Antias, e konsonantenan vet tin algun regla i eksepshon.
Mantené e sílabanan inisial ab-, ob-, sub- i ad- solamente kaminda e konsonantenan b i d ta zona asina.
abreviá, pero apstene
obligá, pero ophetivo

Pa haña e zonido sonoro di g dilanti e, è òf i, mester interkalá un u.
guera, no gera
sigui, no sigiE regla no ta aplikabel ora ta pronunsiá un shua.
sanger
mangel

Sigun reglanan ortográfiko di 1976 ta solamente un konsonante, esta n por a skirbi dòbel, si ta trata di un palabra ku e sufiho di plural -nan.
Ehèmpel: pannan, sènnan.Na 2007 a disidi ku ta usa tambe: 
1. palabra ku ta kuminsá ku n i ta kompañá pa e prefiho in-.
Ehèmpel: innatural, innesesario.
2. palabra ta kaba ku m i ta kompañá pa e sufiho -mentu.
Ehèmpel: leimmentu.
3. palabra kompuesto di kua e promé ta kaba ku s i e di dos ta kuminsá ku s.Ehèmpel: dosshen, tresshen.
4 palabra ku ta kuminsá ku p i ta ta kompañá pa e prefiho sup-.
Ehèmpel: supprograma.
Normalmente, na papiamentu e énfasis di un palabra ta kai semper riba e último sílaba di un palabra ku ta kaba ku konsonante, òf riba e penúltimo sílaba di un palabra ku ta kaba ku vokal.
Naturalmente tin eksepshon i pa nota esakinan na papiamentu ta huza dos tipo di aksènt: aksènt grave i aksènt skèrpi.
Pa palabranan ku aksènt grave no tin regla spesial.
Pa huzo di aksènt skèrpi, tin algun regla.
Ta pone aksènt skèrpi riba tur palabra polisilábiko:

Unda e énfasis ta kai riba e último sílaba, i e palabra ta kaba ku un vokal:
piská
informá
kachó
Unda e énfasis ta kai riba e penúltimo sílaba, i e palabra ta kaba ku un konsonante:
fásil
hóben
miéntrasEsaki no ta inkluí palabra ku ta kaba ku un shua siguí pa un konsonante:
mangel
amandel
koper
Unda e énfasis ta kai kualke otro kaminda ku no ta último òf penúltimo:
sílaba
sientífiko
áwaseru

Aksènt no ta kambia ku palabranan ku ta terminá ku e sufihonan mente òf nan.
Si nan tabata tin un aksènt, e ta keda, si no tabata tin, no ta pone un aserka.
Algun ehèmpel:
íntimo ta bira íntimamente
fásil ta bira fásilmente
piská ta bira piskánan
regla ta bira reglanan


Si e sílaba ku énfasis mester risibí un aksènt grave i un aksènt skèrpi, no ta pone aksènt skèrpi riba e sílaba.
No ta pone aksènt skèrpi riba palabranan unda e énfasis ta kai riba e último sílaba, i ta kaba ku un diptongo dekresiente òf un triptongo.
kabai
Kòrsou
Tambe pa redusí huzo di signo ortográfiko, no ta pone aksènt skèrpi riba tabata ku tabatin.
No ta nesesario pa pone aksènt riba lèter kapital.
Último i Ultimo ta korekto


Ta skibi ku lèter kapital:

E promé lèter na prinsipio di un teksto
E promé lèter na prinsipio di un frase, esta semper despues di un punto ( .
), un signo di interogashon ( ?
), òf di ekslamashon ( ! )
E promé lèter di nòmbernan propio di un persona, animal òf ophetoNòmber di deidat i di personanan divino i nòmber geográfiko ku ta pertenesé na e grupo aki; "San" i "Santa" dilanti un nòmber tambe
Títulonan òf nòmbernan di dignidat manera
Sumo Pontífise
Su Mahestat
Palabranan prinsipal den títulonan i epígrafenan

No ta skibi ku lèter kapital:

Nòmber di dianan i lunanan
djaluna
aprel
Nòmber ku ta deriva di nòmbernan geográfiko (sustantivo i athetivo)
un arubano
un buki hulandes
Idiomanan
papiamentu
indones


E uzo di kontrakshon na papiamentu ta hopi komun, partikularmente ora ta papiá.
Ta rekomendabel ku ta evitá mas tantu posibel e uzo di kontrakshon den teksto.
Den kaso ku mester skibi palabranan ku kontrakshon, ta uza un apóstrofe kaminda tin elishon di un òf mas lèter.
Algun ehèmpel di elishon di un lèter:
ta asina - t'asina
no ta asina - n' t'asina
yuda e - yud'é
Algun ehèmpel di huzo di apóstrofe sin espasio entre e apóstrofe i e lèter su dilanti i esun despues:
kashi di glas - kash'i glas
kos di hari - ko'i hari
bleki di lechi - blek'i lechiAki tin elishon di e último lèter di e promé palabra i e promé lèter di e di dos palabra.
Algun ehèmpel di huzo di apóstrofe ku espasio entre e palabra dilanti e apóstrofe i e apóstrofe:
brel di solo - brel 'i solo
stèm di kanta - stèm 'i kanta
bòter di biña - bòter 'i biñaAki tin elishon di e e promé lèter di e di dos palabra so.
Ta hopi komun pa huza kontrakshon ku e pronòmbernan personal ami, abo i e. Por huza kontrakshon aki, pero ta preferibel ku ta skibi nan lòs di e verbo su dilanti:
duna ami - duna mi, dun'ami
duna abo - duna bo, dun'abo
duna e - dun'é


E iglesia di Adventista di Shete Dia.
Venezuela ta un país ku ta keda na e parti nort di e kontinente Sur Amérika.
Su nòmber ofisial ta República Bolivariana de Venezuela.
Na aña 1499, Alonso de Ojeda a deskubrí e kosta di venezuela.
Foi di 1522, Venezuela tabata un kolonia di Spaña, i a declara su indepensia na aña 1811.
Entre di 1821 i 1830, Venezuela tabata forma parti di e República Federal de Gran Colombia.
Pa e prome mitar di siglo 19, Venezuela tabata bou di kontrol di diktaturanan.
E siudat mas grandi i e kapital di Venezuela ta Caracas.
E pais ta consistí di 23 estadonan, e Distrito Kapital, i Dependensíanan Federal.
Venezuela ta limitá na kosta nort ku laman teritorial di: Repúblika Dominikana, Antigua i Barbuda, Trinidad i Tobago, Grenada, Saint Kitts & Nevis, Barbados, Saint Vincent & The Grenadines, Saint Lucia, Dominica komo nashonnan independiente.
I komo dependeshanan outónomo òf kolonia: Hulanda (Aruba, Bonaire, Curaçao, Saba, Sint Eustatius, Sint Maarten), Merka.
(Puerto Rico, U.S. Virgin Islands), Inglatera (British Virgin Islands, Montserrat, Anguilla) i Fransia (Martinique, Guadelupe).
Na parti zùit e ta limitá ku Brazil den un ekstenshon di 2000 km.
Kurów (pronunsiá Kuruf) ta un pueblo den zùitost di Polonia.
E ta lokalisá entre Pulawy i Lublin, na e riu Kurówka.
E ta kapital di un otro munisipal denter di Lublin Voivodship anto e tin 2811 (2005) habitante.
Britney Jean Spears ta un kantante Merikano.
E a nanse 2 di desèmber 1981.
Spears a nanse na Kentwood, Louisiana, Merka.
Su mayornan, James Parnell Spears (a nanse den 1952, profeshon: kontraktista) i Lynne Irene Bridges (a nanse den 1956, profeshon: ex-dosente), ta divorsiá.
Su rumannan ta Jamie Lynn Spears (1991) i Bryan (1977).
Britney su promé single ...Baby One More Time a aparesé na final di 1998.
E kantika tabata un hit global; den kasi tur país e kantika a yega number 1.
Di e single, mas ku 3.8 mion kopia tabata bendí, 2.2 mion den Inglatera i Merka.
No hopi despues, su promé album ku tambe yama ...Baby One More Time a aparesé.
E album tabatin éksito igual.
Más ku 28 mion kopia di e album tabata bendí, mas ku 14 mion den Merka.
Otro single di e album tabata (You Drive Me) Crazy, Sometimes, Born to Make You Happy, i From the Bottom of My Broken Heart.
E siguiente album, Oops!...
I Did It Again, a aparesé den 2001.
E album tabata tin un éksito ku parse esun promé.
E promé single di e album, Oops!...
I Did It Again, tambe tabata un éksito grandioso, e kantika a yega number 1 den hopi país anto di dje mas ku 1.5 mion tabata bendí.
Di e album mes, mas ku 24 mion tabata kumprá.
Despues di su di tres album Britney (2001), ku tabata sumamente menos eksitoso kompará ku e promé dos albumnan (mas ku 8 mion), Britney a disidí di pone mas atenshon riba su promé pelíkula ofisial, Crossroads.
Den e pelíkula, Britney ta hunga e ròl di Lucy, un mucha ku a kaba di kaba skol anto ku ke hasi un kos di sumes, lugá su tata tin tur kos planiá kaba.
E ta disidí di bai foi kas ku dos otro amiga anto ta bai L.A., pa hasi oudishon pa bira kantante.
Durante nan trip, nan ta pasa den yen di kos; Lucy ta haña sa ku un di su amiganan (Mimi) ta na barika, nan ta haña nan mes tin ku kanta den un bar pa sen, ora e topa su mama (paso esaki tabata su motibu mes), e mama ta bise ku e no tabata nada di haber kune for di dia ku e a nanse, nan ta haña sa ku ta Kit (e otro amiga ku a bai) su frei a abuzá Mimi seksualmente.
E pelíkula a produsí mas ku $37 mion na Merka.
Durante su break, banda di e frakaso di e pelíkula, e mester a pasa dor di kiebro di kurason; Justin Timberlake a kibra e relation kune.
Den 2003, Spears a bini bèk ku su di kuater album kaba, In the Zone.
E promé single di e album ta un kolaborashon ku Madonna, Me Against the Music.
Otro singlenan ku a aparesé despues ta Toxic ku Everytime.
Britney tabata pa bini ku mas single, pero pasombra e a frakturá su rudia filmando e video clip di su di kuater single Outrageous, e mester a para esei.
Den 2004, Britney mester a bini ku un otro album, pasombra e tabata tin un 5-album kontrakto ku Jive, ku lo kaduká e aña ei mes.
Pa e motibu aki, e a disidí pa sali ku Greatest Hits: My Prerogative, un album ku tur su hit singles.
Riba 18 di novèmber, Spears a kasa ku Kevin Federline.
E siguiente aña, nan a haña un yu, Sean Preston Spears Federline (14 sèptèmber 2005).
Fin di 2005, Jive Records mes a disidí di mix Spears su kantikanan anto saka un album.
Esaki a bira B in the Mix: The Remixes.
Britney mes a bisa ku e ta bini bek ku un album fin di 2006, pero paso ku e a haña un yu mas, e album ta wordu expecta te den 2007.
Riba 16 di febrüari 2007, Spears a drenta den un fasilidat di rehabilitashon di droga offshore na .
Pero sin embargo e a keda ménos ku binti-kuater ora presente.
E siguiente anochi, Spears a drenta un pelukeria na  kaminda e mes a kue un mashin di pela i a kontinuá di feita su kabei hopi kòrtiku.
Un par di dia despues, riba 20 di febrüari 2007, Spears a inskribí su mes den un fasilidat di tratamentu na .
Su manager a splika lokual a sosodé ku e siguiente deklarashon; "Nos ta puntra e medionan di komunikiashon pa respetá su bida privá meskos ku esun di su famia i su amistatnan durante e tempu aki".
Pronto Spears a bai laga e fasilidat, pero ya riba 22 di febrüari 2007 e a regresá.
E dia anterior Spears su eks kasá  a supliká un interogashon di emergensia tokante e tutela di su yunan ku Spears, pero su abogado a anunsiá despues ku su kliente (Federline) a hasi un petishon pa anulá e aparishon di korte.
Nan no a agregá niun aklarashon mas.
Spears a bai laga e fasilidat di rehabilitashon riba 20 di mart sigun su manager, ku a anunsiá ku nan a laga Spears liber despues ku e a "terminá nan programa susesivamente".
Un amistat di Spears a konta e revista  ku Spears "tabata mas mihó".
1999 – ...Baby One More Time
2000 – Oops!...
I Did It Again 
2001 – Britney
2003 – In the Zone 
2004 – Greatest Hits: My Prerogative 
2005 – B in the Mix: The Remixes
2007 – Blackout
2008 – Circus
2009 – The Singles Collection
2011 – Femme Fatale
2011 – B in the Mix: The Remixes Vol.
2
2013 - Brtney Jean

Di ...Baby One More Time:
1998 – ...Baby One More Time 
1999 – Sometimes 
1999 – (You Drive Me) Crazy 
1999 – Born to Make You Happy 
2000 – From the Bottom of My Broken Heart 

Di Oops!...
I Did It Again:
2000 – Oops!...
I Did It Again 
2000 – Lucky 
2000 – Stronger 
2001 – Don't Let Me Be the Last to Know 

Di Britney:
2001 – I'm a Slave 4 U 
2001 – I'm Not a Girl, Not Yet a Woman 
2001 – Overprotected  
2002 – Overprotected 
2002 – I Love Rock & Roll 
2002 – Anticipating 
2002 – Boys  

Di In the Zone:
2003 – Me Against the Music
2004 – Toxic 
2004 – Everytime 
2004 – Outrageous 

Di Greatest Hits: My Prerogative:
2004 / 2005 – My Prerogative 
2005 – Do Somethin 

Di Britney & Kevin: Chaotic :
2005 – Someday (I Will Understand) 

Di B in the Mix: The Remixes:
2005 / 2006 – And Then We Kiss 

 Fansite di Britney Spears


E lenga materno di e poblashon di e tres islanan Aruba, Boneiru i Kòrsou yama Papiamentu.
Na Aruba, “Papiamento” na Boneiru i KòrsouPapiamentu.
Papiamentu ta e lenga mas papia na e islanan karibense ABC, teniendo un státus ofisial riba e isla di Aruba i Kòrsou.
E lenga aki ta rekonosí na Boneiru pa e gobièrnu Hulandes.
Papiamentu tambe ta wòrdu papia na e isla di Saba, Sint Maarten i Sint-Eustatius.
Lesa tambe Ortografia di Papiamento di Aruba i Ortografia di papiamentu (na Kòrsou).
Papiamentu ta varia un poko di isla pa isla, bario pa bario i di dékada pa dékada.
Vokabulario i entonashon ta kambia un tiki.
E diferensia di mas grandi ta entre e ortografia (sistema di skirbimentu) di Aruba i di Kòrsou.
Papiamentu ta un idioma Krioyo probablemente derivá for di Portugues e vokabulario ta influensia di lenga Afrikano, Ingles, Hulandes, Spaño i Arawak.
Papiamentu tin dos dialekto prinsipal: Papiamento, papia na Aruba; i Papiamentu, papia na Boneiru i Kòrsou.
Segun historia, e vokabulario básiko y e karakterístika gramatikal ta similar ku esun di e lenga di Kabo Bèrdè ku a surgi ku un fundeshi básiko ku ta di Portugues y otro influensia ku a pasa despues (siglo 17 y 18 respektivamente).
E nòmber di e idioma mes ta bin di papear, un palabra usa den Portugues y Spañó kolonial: kompará ku Papiá Kristang basa riba Portugues krioyo di Malaysia y Singapura, y e krioyo di Kabo Bèrdè papiâ òf den Caribe (Puerto Rico, Repúblika Dominikano, Cuba) "papiar"- papia ekstensivamente (pero tambe den e término Portugues kiermen "kome").
Spaña a clama e dominio over di e islanan den siglo 15, pero nan no a hasi hopi uso di dje.
Na 1634, West Indische Companie (WIC) a tuma e islanan over, deportando e Arawaknan cu a keda y e poblashon Spaño pa continente y a pone nan bira centro di trato di catibo entre Africa y Caribe.
E historia di e orígen di Papiamentu te ainda no ta konosí.
Probablemente Papiamentu a nase for di Portugues òf for di Spañó.
Un resúmen di e debate tokante Papiamentu ta di haña den un buki di Jacobs (2009a).
E prome evidencia di e uso genarlisa di e Papiamento di Aruba por wordo mira den un documento oficial di Curaçao den siglo 18.
Den siglo 19, e mayoria di e materialnan tabata skibi na Papiamento incluyendo buki di scol, di Misa Catolico Romano y e himnarionan.
E prome corant na Papiamento publica na aña 1871 cu e titulo "Civilisado".
"Civilizador" ta un palabra Spaño y Portugues, pero por wordo comprondi como custumber di e papiamento na final di palabra e "r" ta cai afo.
Tin diferente teoria tocante e desaroyo local.
Den un sierto teoria ta propone cu Papiamento a desaroya den Caribe for di un pidgin Portugues-Africano tabata usa pa comunica cu e catibonan di Africa y catibo Portugues cu despues Hulandes y Spaño (tambe Arawak) a influenciá.
E poblacion Hudio-Portugues di isla ABC a crece considerablemente despues di 1654, ora e Portuguesnan a recupera e teritorio Hulandes den noort-oost Brazil, causando mayoria parti di e papiado Portugues di e tera pa huí di persecucion religioso.
E rol precies di Hudio Sefari den cuminsamento di e desaroyo no ta conoci, pero loke por defini ta ku ta hunga un rol prominente den e desaroyo di Papiamento.
Hopi di e prome residentenan di Curaçao tabata Hudio Sefarí of di Portugal, Spaña of Brazil.
Pesei por asumi cu e Hudio-Spaño a wordu trese pa Curaçao, kaminda gradualmente a plama pa otro parti di comunidad.
Como e comunidad Hudio a bira importante den mercadeo y comercial nan tabata papia na Papiamento cu un poco di influensia di Ladino.
Mientras varios nashon tabata bas di e isla, Papiamento a bira e idioma mas papia di tur dia.
Na Aruba, Papiamento i Hulandes ta e idiomanan ofisial mientras ku na Antia Hulandes, Papiamentu, Ingles i Hulandes ta esun ofisial.
Den senso di 2000 i 2001,Un logra konta un total di 106.054 hende na Kòrsou, 59.984 hende na Aruba, i 8059 hende na Boneiru ku a bisa ku papiamentu ta nan idioma di papiá na kas.
Kasi tur hende ku ta biba na e islanan ABC y ku a nase na e islanan ABC por papia papiamentu.
Ademas hopi imigrante for di e islanan ABC ta bai biba na Hulanda; ku nan no sa papia papiamentu na kas.
Korsou i Boneiru ta usa un sistema di skibimentu fonétiko.
Aruba tin un sistema históriko hopi similar na spañó.
Parti distintivo di e sistema di Kòrsou: 

E zonido /k/ semper ta indiká pa e lèter k. (Na Aruba /k/ por habitá c òf k .)
Aksènt agudo ta indiká sílaba ku tin strès impronostikabel.
E sistema di Kòrsou tin e lèternan è, ò, ù, ü.
E sistema di Kòrsou no tin x.


Papiamentu tin e siguiente 9 vokalnan.
E sistema di Kòrsou tin un símbolo pa kada vokal.
E sistema di Aruba ku 6 símbolo tin mas ambigwedat.
2006 (MMVI) ta un aña normal ku a kuminsá riba un djadomingu di e kalènder gregoriano.
E tabata designa:
Aña di Akuarius, e kargadó di awa den astrologia di west.
E siguiente aña pa Akuarius lo ta 2018.
Aña di Kachó den e kalènder Chines.
Yüli
9 - Italia ta gana 5-3 di Francia den Kopa Mundial di Futbol na Alemania i ta bira 


E Beibel ta skrituranan santu di kristianismo.
Gènesis
Eksodo
Levitiko
Numbernan
Deuteronomio
Yozue
Heusnan
Ruth
1 Samuel
2 Samuel
1 Reinan
2 Reinan
1 Kronikanan
2 Kronikanan
Esdras
Nehemias
Ester
Job
Salmonan
Proverbionan
Eclesiástes 
Isaías
Jeremías 
Ezekiel 
Daniel 
Romanonan
Echonan
Mateo 
Lucas 
Juan 
1 Corintionan
2 Corintionan
Galationan 
1 Tesalonicensenan
2 Tesalonicensenan
1 Timoteo 
2 Timoteo 
Hebreonan
Santiago 
1 Pedro 
2 Pedro 
Revelacion



Bonaire (òf Boneiru) tabata un isla di e Antias Hulandes, país outónomo di Reino di Hulanda, i ta un di e islanan ABC (Aruba, Boneiru i Kòrsou).
E kapital ta Kralendijk, i e stablesimentu mas bieu ta Rincon.
E idiomanan mas komun ta ingles, spañó i papiamentu.
E idioma ofisial ta hulandes.
Kòrsou a haña su Status Aparte huntu ku Sint Maarten, riba 10 di oktober 2010.
Boneiru, Saba i St Eustatius a bira munisipio di Ulanda, e asina yamá islanan-BES

Boneiru tin un area di 288 km (111 mia).
Den e senso di Antias Hulandes di 2001, e populashon tabata 10.791 habitante, dus mas hende ku prome, lokual ta nifiká un densidat di populashon di 37 habitante pa kilometer kuadrá.
Den 2004 e populashon tabata aproksimadamente 10.185 habitante.
Klein Bonaire tin un area di 6 km i no ta habitá.
E promé habitantenan di Boneiru tabata e kaiketionan di Venezuela, ku a yega e isla banda di aña 1000.
E úniko restantenan di e indjannan aki ta entre otro e pinturanan di kueba den bisendario di Onima na kosta ost di Boneiru.
Na aña 1499, Alonso de Ojeda i Amerigo Vespucci tabata e promé europeanonan na Boneiru.
Pasombra no tabata tin oro i e tera no tabata bon pa agrikultura, e spañonan no a kere tabata nesesario pa hasi e isla un kolonia.
Nan a hiba e indjannan komo katibu na Sur Amérika pa traha riba plantashi.
Na aña 1526 e spañonan a introdusí bestianan doméstiko na Boneiru.
Tambe tabata tin un komunidat den bisendario di Rincon ku tabata kas di algun pirata.
Mayoria hende di e komunidat aki tabata prisonero.
E spañonan a perde e isla na e hulandesnan ku a invadí na aña 1633.
E isla a kai bou di Wouter van Twiller, gobernador di Hulanda nobo, i bou di mandato di e West-Indische Compagnie.
Nan a trese un kantidat chikitu di katibu pa agrikultura (mas tantu palu i maishi) i ganashi di salu.E katibunan ku tabata traha den saliña tabata biba den kasnan chikitu serka di nan, no mas haltu ku 2 meter.
Por mira e kasnan aki ahinda na Boneiru.
Sklabitut na Boneiru tabata abolí na aña 1863.
Na kuminsamentu di siglo 19, Gran Britania a invadí Antias dos biaha.
Na aña 1816 ora tabata disidí ku Boneiru lo keda parti di Hulanda, e hulandesnan a traha Fort Oranje na Kralendijk pa protehá e isla.
E faro di e forti tabata trahá na aña 1868.
Salu tabata e fuente mas grandi di ganashi pa e isla.
E produkshon a bira asina grandi ku a traha kuater obelisko pa guia barku na e saliñanan.
Na siglo 20 a renobá e haf i a traha e aeropuerto Flamingo International Airport.
Na aña 1936 hòmbernan a haña derecho pa vota.
Durante e Segundo Guera Mundial a traha un kampo di konsentrashon riba e isla pa alemannan i nazinan hulandes enkarselá.
Bou di Reina Juliana, Antias a bira un parti outónomo den Reino di Hulanda na aña 1954.
Tin varios teoria di kon Boneiru a yega na su nòmber.
Hopi hende ta kere ku e ta di e palabranan "bon aire" na franses, ku ta nifiká "bon airu", pero no tin ningun prueba ku esaki ta hecho.
Un splikashon mas mihó ta ku e ta di e palabra Karibe "banare", ku ta nifiká algu manera "tera plat" òf "tera abou".
E indjannan a kompará e tera relativamente plat di Boneiru ku e serunan haltu di Sur Amérika.
E spañónan a deskubrí ku e indjannan tabata yama e isla "Boynay".
Nan a tuma e nòmber aki i despues di tempu bou di e hulandesnan, esaki a bira "Bonaire".
Un otro splikashon ta ku Bonaire ta bin di "Boy Nayil", e nòmber di e yu di e dios mayor ku tabata tin forma di un kolebra di plata.
E indjannan tabata yama e isla "Boy Nayre" ku ta nifiká "kas di e kolebra di plata".
Boneiru tin mas o menos 16.000 habitante.
Gran parti di e populashon ta katóliko.
Riba esaki tin un komunidat chikitu protestant i e kongregashon evangéliko ta kresiendo lihé (mas o menos 10% di e populashon).
Boneiru ta parti di Antias Hulandes for di 1954.
E gobiènu insular ta na Kralendijk i e gobièrnu di Antias ta situá na Willemstad, Kòrsou.
Riba 10 sèptèmber 2004 a tene un referéndum, unda 59% tabata ke ta parti di e Reino di Hulanda.
Solamente 16% tabata ke pa e situashon keda manera e ta, dus parti di Antias.
Boneiru tabata un di e eksportdornan mas grandi di salu pa Merka pa basta aña, i ta kontinuá di hasi esaki ku un sistema di ganashi di salu ku no ta hasi daño na medio ambiente.
Hasta den siglo 15 hulandesnan tabata uza katibu pa gana salu, uzando e mesun método di evaporashon ku ta uzá awendia, pero na un eskala mas chikitu.
Produkshon di salu ta kubri gran parti di e parti zùit di e isla, i ta manehá pa e gigante industrial Cargill.
Boneiru ta konosí komo un ekselente pa Sambuyamentu i ta konsiderá komo un di e mihó lugánan pa dùik i snòrkel na mundu.
E isla ta rondoná pa un ref di koral ku ta fasil pa yega for di e kostanan wèst i zùit.
Ademas, e kosta kompletu di Boneiru tabata deklará un santuario marino, asina preservando e bida marino.
E ref di koral rònt di Klein Bonaire ta hopi bon preservá, i ta atraé dùikdó i snòrkeldó.
Banda di e bida marino, Boneiru ta famá pa su populashon di flamingo i su santuario di buriku.
Washington Slagbaai National Park, ku ta kubri gran parti di e parti nort-wèst di e isla, ta un preservashon ekológiko.
E punto mas haltu di e isla, Seru Brandaris, ta den e preservashon aki i tin un bista kompletu di henter e isla.
E Lac na e parti ost di e isla ta un lugá ideal pa windsurf.
- Portal ofisial di e gobièrnu di Antias Hulandes
 - Sitio ofisial di gobièrnu di Boneiru
 - Department of Economic & Labour Affairs (DELA)


Końskowola ta un pueblo den zùitost di Polonia, e ta lokalisá entre Puławy i Lublin, na e riu Kurówka.
E ta kapital di un otro munisipal denter di Lublin Voivodship anto e tin 2188 habitante (2004).
Nos lenga, Papiamentu, ta un di e efectonan positivo di sklabítut na e islanan abou di Antia Hulandes.
Un lenga den kual entreotro e patronchi di tono ta forma e binkulo ku Afrika.
Ademas di esei e ta pone ku e poesia ritmiko, ku for di komienso di siglo binti ta wòrdu praktika den Karibe, ta haña mas forsa.
E genero di poesia aki ta purba imitá e instrument di persíkushon Afrikano.
Asinaki e desendientenan di e katibunan di tur dos Amerikanan tabata expresa nan doló, humiliashon y tambe nan alegria.
Ehemplo di un poesia ritmiko hopi konosí ta "E patu" di Elis Juliana.
John Nevins Andrews (1829 - 1883), tabata un profesor i misionario adventista.
Andrews a hasi historia den iglesia adventista ora den 1874, ela bira e prome misionario den exterior.
J.N.Andrews a nanse na Poland, Maine den 1829.
Su famia a asepta e enseñansanan di pastor William Miller den añanan 1840 i despues a asepta e mensahe di shabat.
Andrews a bira un pastor den 1850.
Den 1856, Andrews a kasa ku Angeline Stevens, ku kual ela haña kuater yu.
Angeline a muri den 1875.
Andrews a bira e di tres presidente di e konferensia general di Adventistanan di Shete Dia den 1867 i ela keda ku e puesto ei te ora ku ela bira editor di e "Adventist Review" den 1869.
Den 1874 Andrews a biaha bai oropa pa bira e prome misionario di e denominashon kresiente.
Nota: Por fabor no kambia e idioma Papiamentu di otro eskritornan.
E articulo aki ta skirbi na Papiamentu.
Lo ta apresia si por mantene e artikulo aki na estilo di Papiamentu.
Filosofia ta e kuestionamentu di kustumbernan, naturalesa i kosnan evidentemente proba, den rango di konosemento, moralidat, obra, sientifiko, lenga, politika, eksistensia humano, historia, kultura ets.
Filssofonan no ta konforma nan mes ku respuestanan kla pone i konclushonan lihe tuma.
Mas fuerte ainda, filosofia ta e aktividad di keda hasi preguntanan seguidamente.
Ludwig Wittgenstein a bisa un ten: “kaminda otronan ta sigui kana, einan ami ta keda para”.
E Misa Berdadero di Hesus ta un misa no-denominashonal establesí na Beijing, China den 1917.
E presidente aktual di e asamblea internashonal ta pastor Yung-Ji Lin.
Tin aproksimadamente 1,6 mion kreyente den seis kontinente.
E misa a parti su mes for di e misa pentekostal den kuminsametu di añanan 1900.
Wikipedia ta un ensiklopedia multilingual riba internet.
E ta skibi dor di voluntarionan uzando software pa páginanan di wiki, loke ta hasi posibel pa artíkulonan sea añadi of kambiá dor di kasi tur hende.
E proyekto a kuminsá riba 15 di yanüari 2001 komo un komplemento na Nupedia kual tabata skibí dor di ekspertonan.
Awor e ta manehá dor di e fundashon Wikipedia.
E vershon ingles di wikipedia tin mas ku 2.000.000 artíkulo.
Wikipedia a sigi subi den popularidad i a haña hopi proyekto relatá, manera wiktionary (wikishonario), wikibooks (wikibuki) i wikinews (wikinotisia).
Artíkulonan den wikipedia ta sitá regularmente dor di medionan di komunikashon i akadémikonan ku generalmente ta komenda e pa su distribushon gratis, su editashon i pasombra e ta kubri un rango grandi di tópiko.
Editornan ta enkurashá pa mantené un pólisa bou di kua perspektivonan ta sumarisá sin purba di determiná un berdat ophektivo.
Pero wikipedia su status komo un referensia sa ta kontroversial.
Su naturalesa habri ta duna oportunidat pa vandalismo, eror i opinion.
Islanan ABC ta e nomber ku ta huza ora ta referi na e Islanan di Aruba, Boneiru i Kòrsou (Curaçao).
Willemstad ta e kapital i siudat mas grandi di Kòrsou.
E tabata tambe e kapital di Antias Hulandes te ku e disolushon di esaki na oktober 2010.
Willemstad ta konta ku un populashon di mas o menos 125.000 habitante.
E Bahía di Santa Ana ta dividi Willemstad entre Punda i Otrobanda.
For di 1886 e Koningin Emmabrug (e brùg di ponton) ta konektá e dos barionan.
Awendia mayoria tráfiko ta pasa riba e Koningin Julianabrug.
Willemstad su arkitektura ta un meskla di varios estilo kolonial hulandes i spañó i esaki a logra buta e siudat riba UNESCO su lista di herensia mundial.
E spañónan a deskubrí Kòrsou na 1499.
Nan lo a yega dia 26 di yüli, dia di Santa Ana, lokual lo splika e orígen di Bahía di Santa Ana su nòmber.
Nan a disidí di establesé nan mes na aña 1527.
Na 1634, despues di mas ku shen aña bibá riba e isla, e spañónan a pèrdè Kòrsou na e hulandesnan.
Nan a yama e parti ost di Sint Annabaai De punt, na Papiamentu Punta, lokual a bira Punda.
E aña despues, 1635, nan a traha Fort Amsterdam pa defendé e entrada di e haf natural.
E ta e fòrti mas bieu ku West-Indische Compagnie tabata tin.
E stat a desaroyá rònt di e fòrti.
Na aña 1707 nan a disidí di establesé un bario nobo na e parti west di Sint Annabaai: Otrobanda.
Esaki tabata mirá komo e sentro kultural di e stat.
Riba 30 mei 1969, años di tenshon entre gruponan sosial i derechinan limitá di trahadónan a resultá den un wèlga.
Despues ku wèlguista nan a tende ku Wilson Godett, lider di sindikato Algemene Haven Unie, a haña bala, nan a sende Heerenstraat na kandela.
Hulanda a manda 300 marinier pa restorá orden na Kòrsou.
E haf natural tabata e faktor prinsipal den e desaroyo di Willemstad.
Ya den siglo 17, Asiento tabata e sentro di negoshi di katibu.
Hende tabata trese katibu di Afrika na Kòrsou pa despues nan bai varios destinashon den Sentro- i Sur Amérika.
Despues di abolishon di sklabitut, e ekonomia di Kòrsou a sufri basta.
Hopi hende a emigrá pa otro islanan den Karibe buskando trabou.
Hopi di nan a haña trabou riba plantashinan di suku na Cuba.
Ta te 1914, aña ku Shell a establesé un refineria nobo den Schottegat, e ekonomia a mehorá.
E refineria, mihó konosí komo Isla, a ofrese hopi trabou, pa antianonan ku a emigrá i pa strañeronan di, entre otro, Karibe i Sur Amérika.
Den e Segundo Guera Mundial e refineria tabata produsí kerosine pa bombarderonan merikano.
For di añanan 1960 Willemstad su ekonomia a kuminsa depende mas riba turismo.
Basebol tin un presensia fuerte na Willemstad.
Hungado di Major League Baseball Andruw Jones (All-star), Jair Jurrjens (Atlanta Braves pitcher), anto Wladimir Balentien (Cincinnati Reds outfielder) tur ta bini for di Willemstad.
Pabao Little League a aparese den sinku  Little League World Series, ganando na 2004.
Na 2008, un ontro team di Pabao Little League a gana e Junior League World Series, despues ku nan a gana e region Latino Merikano, anto despues ganando e region Asia-Pasifiko anto Mexico su kampionan regional pa bira e kampiomn internashonal, anto despues nan a gana e U.S. champion (West Region), Hilo Merikano/LL Nashonal (Hilo, Hawaii), ku 5-2.
Mira: Disolushon di Antiya Hulandes 

Antias Hulandes òf Antias Neerlandes (hulandes: De Nederlandse Antillen), tabata for di 15 desèmber 1954 te 10 oktober 2010 un país den Reino Hulandes ku tabata konsistí di 6 isla i for di 1986 di 5 isla karibense despues ku Aruba a atkirí su status aparte.
E islanan di Antias Neerlandes tabata konsistí na nan lugá di dos grupo di isla den Laman Karibe ku ta forma parti di Antias Menor: e islanan di Sotavento i e islanan di Barlovento (Isla'riba).
Na 2010 Kòrsou i Sint Maarten a bira paísnan autónomo den Reino Hulandes i Saba, Sint Eustatius i Boneiru a bira munisipionan spesial Hulandes.
E ekonomía di e islanan ta dependé primordialmente di turismo i petroleo.
E spañónan a deskubrí i tabata e proménan pa establese nan mes riba e islanan (pa abou: Alonso de Ojeda, 1499; pa ariba: Cristóbal Colón, 1493).
Den e siglo 17, e West-Indische Compagnie a konkistá e islanan e a uza nan komo base pa negoshi di katibu.
Esaki tabata abolí na aña 1863.
Na aña 1954, e islanan tabata promoví di kolonia pa parti di e Reino di Hulanda komo un estado asosiá.
Aruba tabata parti di Antias te ku 1986, ora el a haña "status aparte" i a bira un parti apart den e reino.
E hefe di estado ta e rei òf reina di Hulanda, ku den Antias ta representá pa un gobernador.
E gobernador tambe ta na kabes di e gobièrnu lokal, i huntu ku e ministernan ta forma parti di e poder ehekutivo di gobièrnu.
E kurpa legislativo tin dos parti.
Delegashonnan di e islanan ta representá den e gobièrnu di Antias, pero kada isla tin su mes gobièrnu insular ku ta goberná riba un base diario.
Den 2004 un komishon di e gobièrnunan di Antias i di Hulanda a reportá riba e futuro di e Antias Hulandes.
E komishon a avisá un revishon di e Statuut pa e Reino di Hulanda pa desolvé e Antias Hulandes.
Kòrsou i Sint Maarten lo forma dos estadonan asosiá nobo.
Boneiru, Saba i Sint Eustatius lo bira parti di Hulanda komo isla di reino.
Riba 28 novèmber, 2005, e gobièrnu hulandes a yega na un akuerdo ku e gobièrnunan di tur e islanan, ku lo hasi tur lokual e komishon a konkluí realidat pa yüli 2007.
E dos grupo di islanan di Antias Hulandes ta:

E islanan pa abou (Benedenwindse Eilanden):
Boneiru, huntu ku e isla chikitu Klein Bonaire
Kòrsou, huntu ku e isla chikitu Klein Curaçao
E islanan pa ariba (Bovenwindse Eilanden):
Saba
Sint Eustatius
Sint Maarten, e parti zùit di e isla di San Martin (e parti nort, Saint-Martin, ta franses i ta parti di e departamento ultramar di Guadeloupe).
E islanan pa ariba tur ta di orígen volkániko i tin hopi seru, ku no ta laga hopi lugá pa agrikultura.
E islanan pa abou ta di orígen mesklá, di volkan i di koral.
E punto mas haltu ta Mount Scenery, 862 meter, na Saba.
Esaki ta e punto mas haltu den henter Reino Hulandes tambe.
Turismo, transportashon di petroleo i refinamentu di zeta (na Kòrsou), i tambe negoshinan "offshore" ta forma gran parti di e ekonomia di e islanan.
E islanan tin un bon ganashi per capita i un bon infrastruktura kompará ku otro país den e region.
Kasi tur karga (kapital i pa konsumidó) ta importá, gran parti di esaki ta di Venezuela, Merka, Mexico i Hulanda, ku ta provee e islanan ku sen tambe.
Tera inadekuado i insufisiente awa ta hasi e desaroyo di agrikultura difisil.
E florin antiano tin un balor fihá na e dollar merikano (1,79:1).
Mayoria antiano ta desendiente di kolonistanan europeo i di katibu afrikano ku tabata importá i bendí aki di siglonan 17 pa 19.
E sobrá di e populashon a bini di otro isla den Karibe, Amérika latino, ost Asia i di otro parti di mundu.
Papiamentu ta e idioma dominante na Kòrsou i Boneiru (i tambe Aruba).
E idioma krioyo aki a forma di hulandes, spañó, ingles i portugues.
Ingles ta e idioma mas komun riba e islanan pa ariba (St. Maarten, Saba i St. Eustatius).
Spañó ta birando e di dos idioma riba e islanan pa ariba, mas tantu na St. Maarten.
Maske e idioma ofisial ta hulandes, e gobièrnu antiano ofisialmente ta rekonosé e uzo di ingles i papiamentu.
Tambe, maske e legislatura ta na hulandes, diskurso den parlamento ta na ingles òf papiamentu.
Gran parti di e populashon ta kristian, mas tantu katóliko.
Kòrsou tambe tin un minoridat hudiu ku ta desendiente di un grupo di hudiu Sefardí ku a bini di Amsterdam i Brazil na aña 1654.
Den e último dékadanan, hopi antiano hóben i eduká a emigrá pa Hulanda, ku ta laga e islanan ku un problema sosial-ekonomiko grandi.
Sinembargo, den último añanan, hopi hende di Repúblika Dominikana, Haiti, Karibe anglofóniko i Colombia a imigrá pa Antias.
E orígennan di e populashon i unda e islanan ta situá ta duna Antias un kultura mesklá.
Turismo i un presensia dominante di e media merikano a yuda e influensia merikano krese.
Mes kos ku otro país den Karibe i Amérika latino, riba tur e islanan, Karnaval ta un evento importante.
- Portal ofisial di e gobièrnu di Antias Hulandes
 di Antias Hulandes
 - Kabinet di e Gevolmachtigde Minister di Antias na Hulanda

Green Island ta un isla cu ta parti di Antias Hulandes.
E ta situa 250 meter noor di Saba.
Green Island no ta habita y ta yen di mata suptropico.
Turista sa bai e isla cu boto chikito pa gosa di e bista.
Hulandes (Nederlands) ta e idioma natal di mas of menos 23 miyon hende.
Den e Union Europeo (EU) e ta tuma e di shete luga pa loke ta trata grandura di idiomanan den e EU.
Hulandes ta wordo papia primeramente na Hulanda, Surnam y na Belgica.
Na Sint Maarten, Korsou y na Aruba, tambe e ta wordo papia.
Hulandes ta un di e idioma di West-German.
Cifra precies no por saca afo pa loke ta trata e papiadonan, pero ta saca cu mas of menos 23 miyon tin Hulandes como idioma di cas.
E total aki nos por calcula: rond 16.606.000 Hulandes riba 2 di juli 2010; 6.161.600 miyon residente di Vlaams Gewest den Belgica (cifra di 2009) y ta estima 125.000 Vlaamse Brusselaars (cifra di 2006) ta hiba un total estima di menos 22.8 miyon papiado di Hulandes den Hulanda y Belgica hunto.
Den Surnam e total di papiado di Hulandes riba algun shenti mil por wordo varia, estima total di residente 486.618 (juli 2010).
E termino "Nederlands" den frase cortico ta wordo uza como un sinonimo di Standaardnederlands, esaki ke bisa e idioma standaard ta wordo uza mas tanto den media y circulo oficial.
Den un frase amplio cu "Nederlands" ta wordo papia e mayoria di variacion na e parti di mas grandi di Francico Pabou, principalmente den Hulanda y Belgica.
Hulandes ta un di e cuater formacion principal di West-German.
E tin un relacion fuerte cu Aleman, pero tambe e ta mustra cu e tin algo similar cu Ingles.
Hunto cu Nedersaksisch, Nederduits y Hoogduits ta pertenece n'e asina yama Continentaal-Westgermaanse (West-German Continental) taki di lenga Indo Europeo.
Bou di e taki aki e Hulandes ta pertenece hunto cu otro mas, manera Ingles y Aleman, na e grupo di idioma West-German, sino e cantidad di papiado di e medio.
lenga Indo Europeo
idioma German
idioma West-German
Nederfrankisch
Hulandes
(Afrikaans, lenga crioyo basa riba idioma Hulandes)


Formacion di idioma cu ta cerca di otro di Hulandes-Standaard ta: Limburg, Zeeuws, Africano, Nedersaksisch, Nederduits y Aleman.
E prome dosnan pa cierto linguista no ta wordo mira como un idioma regional (streektaal), sino mira como un variante di Hulandes.
E relacion entre tur e formacion di idioma y e idioma Ingveoons -di unda Frances y Fries ta formacion principal- ta menos fuerte


lenga Indo Europeo
idioma German
idioma West-German
Nederfrankisch
Hulandes
(Africano, lenga crioyo basa riba idioma Hulandes)


Formacion di idioma cu ta cerca di otro di Hulandes-Standaard ta: Limburg, Zeeuws, Africano, Nedersaksisch, Nederduits y Aleman.
E prome dosnan pa cierto linguista no ta wordo mira como un idioma regional (streektaal), sino mira como un variante di Hulandes.
E relacion entre tur e formacion di idioma y e idioma Ingveoons -di unda Frances y Fries ta formacion principal- ta menos fuerte


Hulanda (òf Ulanda) ta un país den Europa ku ta limitá pa e Laman Nort den nort i wèst di e país, Bélgika den zùit, i Alemania den ost.
Hulanda, Antias Hulandes i Aruba huntu ta forma e Reino di Hulanda (Koninkrijk der Nederlanden na hulandes).
Hulanda ta un monarkia konstitushonal.
Su fronteranan aktual tabata formá na aña 1839.
Hulanda ta un di e paísnan ku densidat di populashon mas grandi na mundu.
E ta konosí pa su mulinanan, klòmp (sapatu di palu), damnan, tùlpnan i baiskelnan.
Su leinan liberal ta haña hopi atenshon internashonal, manera esnan tokante droga, homoseksualidat, prostitushon i eutanasia.
E Korte Internashonal di Hustisia i e Korte Penal Internashonal ta situá na Den Haag.
Bou di Carlos V, Emperador di e Imperio Santu Romano, lider di e Imperio Burgoño i rei di Spaña, e region tabata parte di e Dieshete Provinsianan di Hulanda, ku tambe tabata inkluí gran parti di Belgica, Luxembourg, i pida di Fransia i Alemania.
E Guerra di Ochenta Aña entre e provinsianan i Spaña a cuminsa na aña 1568.
Den 1579, e parti nort di e Dieshete Provinsianan a deklará su mes independiente i a forma e Union di Utrecht, lokual ta mirá komo e fundashon di Hulanda.
Felipe II, yu di Carlos V, no tabata ke laga nan bai i e guera a sigui te ku 1648, aña ku Spaña a rekonosé independensia hulandes.
Despues ku Hulanda a haña su independensia formal di e Imperio spañó bou di Rei Felipe IV, el a bira un di e podernan marino i ekonómico mas grandi di siglo 17, durante e periodo di e Repúblika Hulandes.
Den e era ei, konosí komo e Siglo di Oro Hulandes, colonianan tabata establesí alrededor e mundo

Hopi historiadó di ekonomia ta konsiderá Hulanda komo e promé país kapitalista di mundu.
Den kuminsamentu di e tempu modèrnu di Europa e tabata tin e siudat di negoshi mas riku (Amsterdam) i e promé beurs na mundo.
Despues di algun aña bou di Napoleon su Promé Imperio Franses, e Reino di Hulanda tabata formá.
Esaki tabata konsistí di Hulanda, Bélgika i Luxembourg.
Tambe, e rei di Hulanda tabata Gran Duke di Luxembourg.
Bélgika a rebeldiá i a haña independensia na aña 1830.
E union personal entre Luxembourg i Hulanda a cibra den 1890 dor di leinan di ascension ku tabata prevení Reina Wilhelmina di bira Gran Dukesa.
Hulanda tabata tin varios colonia, manera India Hulandes (awor Indonesia) i Sürnam.
E 'colonianan' aki tabata administrá pa e Vereenigde Oostindische Compagnie òf VOC, i e West-Indische Compagnie òf WIC, tur dos tabata compania privá.
Tres siglo despues e companianan aki a haña nan mes ku problema finansiero i e teritorionan ku nan tabata tin a kai bou di gobièrnu hulandes (den 1815 i 1791 respektivamente).
Ta ei nan a bira colonia ofisial di Hulanda.
Durante siglo 19, Hulanda no tabata mes lihé den industrialisacion, compará ku otro país di Europa.
Esaki tabata pasombra di su infrastructura di kanalnan i su dependensia riba poder di bientu.
Hulanda a ceda neutral durante e Promé Guera Mundial i tabata tin intencion di hasi esei den e Segundo Guera Mundial.
Sinembargo, Alemania bou di e Nazinan a invadí Hulanda den 1940.
Locual a resultá tabata su partisipacion den e aliansa entre Inglatera i Fransia, i su pedido di ayudo.
E país tabata derotá rapidamente i despues ocupádo, maske e inglesnan a tene Zeeland un tempu.
Durante e okupacion mas ku 100.000 hudiu hulandes tabata matá den e Holokousto hunto ku hopi hende romani.
Grupo 21 di Ehérsito di a forsanan aliá tabata tin e tarea di konduktá operashonnan militario pa liberá Hulanda despues di e Bataya di Normandia.
Soldadonan di Inglatera, Canada, Polonia i Merca a kuminsa bringa riba tera hulandes den sèptèmber di 1944, lokual a kaba na e operacion "Market Garden".
Awor e Aliadónan tabata tin nan wowo riba Alemania i Hulanda tabata liberá porfin riba 5 di mei 1945 (solamente tres dia promé ku tur forsa aleman a capitulá).
Pasombra di e avansenan di e Aliadónan i e confiscacion di carga di e alemannan, hulandesnan a sufri òf muri di hamber den e winter di 1944-1945.
Despues di e guera, e economia hulandes a progresá, despues di hopi aña di ta neutral, dor di sera ku paísnan banda di dje.
Hulanda a bira miembro di e kooperacion Benelux (di België, Nederland, i Luxembourg).
Ainda mas, Hulanda tabata un di e 12 paísnan ku a funda e Organisashon di Pacto Nort Atlántiko (NAVO na hulandes, NATO na ingles) i un di e seis ku a funda e comunidad Europeo di carbon i Stal, ku despues a bira e Union Europeo.
Hulanda tabata un demokrasia parlamentario for di aña 1848 i un monarcia constitucional for di 1815.
Promé ku esaki e tabata un repúblika di 1581 pa 1806 i un monarkia di 1806 pa 1810 (e tabata parti di Fransia entre 1810 ku 1813).
E monarka ta e cabes di estado, cual ta Reina Beatrix.
E monarka awe tin solamente un funccion seremonial, pero e constitucion ta permití e monarka algun poder, por se caso e ministernan supordiná nan mes.
E monarka su firma ta nesesario pa hasi cual ke lei ofisial, i si un conflicto habri entre e i e ministernan, un crisis constitucional lo resultá.
Gobièrnunan hulandes tabata consistí di un coalicion for di siglo 19, pasombra nunca un partido tabata basta grandi pa haña e mayoridad.
Formalmente, e monarka ta apuntá e miembronan di gobièrno.
Realmente, manera e resultadonan di e eleccion parlamentario ta conosí, un coalicion ta formá (den un proseso di negoshacionnan locual a yega di dura shete luna).
Despues di esaki e monarka ta apuntá e gobièrnu formá.
E cabes di gobièrnu ta e Promé Minister, Minister President na hulandes.
E ta un primus inter pares ("promé entre igual") ku normalmente ta e cabes di e partido mas grandi den e coalicion.
Algun hende sa debatí cuanto influensia e Reina tin riba e formacion di gobièrno.
E parlamento ta consistí di dos "kamber".
E 150 miembro di e Tweede Kamer ta eligí cada cuatro año den eleccionnan directo.
E asambleanan provinsial tambe ta eligí directamente.
E miembronan di e asambleanan provinsial ta eligí un tersero di e senado (Eerste Kamer), lokual ta considerá menos importante ku e Tweede Kamer.
Nan ta completamente eligí indirectamente cada seis aña, i por rechasá lei so, anto no por proponé ni cambia lei ecsistente.
Hunto, e Eerste i Tweede Kamer ta forma e Staten-Generaal.
Dia 7 febrüari, 2006, e Tweede Kamer a introdusí e derecho di inisiativa popular ("volksinitiatief") na un nivel nashonal.
Sientífico político ta considerá Hulanda como un país ku tin diferensia grandi entre e gruponan social pero ainda ta mantené su mes stabil.
Un splicashon ta ku for di Siglo Medio tabata tin e nesesidat pa differente minoridad kooperá pa yuda bringa e awa.
Un mehór teoria ta incluí un fayo parsial di feodalismo i un rechaso ecsitoso di apsolutismo.
E sistema di yega na un acuerdo apesar di diferensianan yama e polder model na hulandes.
Tambe, Hulanda semper tabata un país di negoshante, dominá pa un burguesia liberal i pa comersio internacional, hende mester tolerá otro su cultura.
Na Hulanda mes, maske calvinismo tabata e religion di estado te ku siglo 19, tabata tin un toleransia pa katóliko i hudiu.
Sinembargo, católiconan no tabata permití di tin funkshon den gobièrnu te ku siglo 19 i tabata tin restriccion protestant riba tur edifisio católico i hudiu.
Te ku medio siglo 19, católico kasi nunca tabata por a traha misa nobo ku claramente tabata católico.
Entre 1839 i 1940 Hulanda a purba di ta neutral banda di mayoria asuntu internacional i a logra di ceda afó di e Promé Guera Mundial (maske esaki a faya den Segundo Guera Mundial).
Lokual a resultá ta un reputashon kordial den otro país, un asina bon ku hende ku pasaporte hulandes tin kasi ningun problema pa drenta otro país, pa bishitá òf hasta emigrá.
Sinembargo, den e promé añanan di siglo 21 tabata tin un cambio den polítika hulandes, kual partidonan links ta birando mas grandi ku partidonan drechi.
Un ehèmpel di esaki ta e kaso di LPF.
Pim Fortuyn, fundadó di e partido, a tene cabinètnan anterior responsabel pa e fayonan den e integracion di imigrantenan.
Na kabes di e gobièrnu aktual ta e kabinèt Balkenende III, un kontinuashon kortiku di Balkenende II (CDA/VVD/D66) sin e partido mas chikitu di e coalicion, D66.
Eleccion ta planiá pa 22 novèmber, 2006.
Balkenende II su pólisanan di reformacion economico i imigracion no tabata masha popular, locual a resulta na mas apoyo pa e oposiccion.
Den e eleccionnan munisipal di 2006, e coalicion a perde hopi na e otro partidonan, manera e partido laboral (PvdA) i e partido sosialistiko (SP).
E desishonnan kontroversial di minister Verdonk tokante e estado legal di polítiko Ayaan Hirsi Ali, e gobièrnu hulandes a cai den crisis riba 29 jüni, 2006.
Jan-Peter Balkenende a presentá su cabinèt temporal na e Reina riba 7 jüli.
Riba 1 jüni, 2005, 61,6% di votadónan a disidí den un referendum kontra un konstitushon pa e Union Europeo, tres dia despues ku Fransia a vota kontra.
hulandes


Kristianismo - 64.0%
Agnosticismo - 25.7%
Islam - 6.16%
Ateismo - 1.75%
Budismo - 1.21%
Otro - 1.19%

 - Portal ofisial di gobièrnu di Hulanda

Wilhelmus ta e himno nashonal di Hulanda




Reino Hulandes ta un Reino ku for di 1954 ta konsistí di diferente país.
Aworaki Reino Hulandes ta konsistí di cuater país: Hulanda, St. Maarten, Korsou i Aruba.
Te ku aña 1975, Surnam tabata un país den Reino Hulandes.
Nieuw Guinea tabata un país den Reino Hulandes te ku aña 1962.
E Reino ta un monarkia federal ku e Rei di Hulanda komo kabes di estado.
E relashonan entre e paísnan den reino ta skibí den e Statuut di 28 òktober 1954.
Difisil ta pa mira e diferensia entre e Reino Hulandes (e tres paísnan) komo monarkia federal i e país Oropeo (Hulanda) ku ta karga e mesun nomber.
Desde 1955 e Teritorio Insular Autonomo di Aruba a introduci su propio Escudo y desde 1976 su propio Himno y Bandera nacional y a base di un Referendum teni na maart 1977 a skoge tambe pa su Independencia, pa a bira un Pais politicamente completamente separa y independiente, completamente para riba su mes y un Estado Miembro di un Reino Hulandes den forma di un commonwealth segun e modelo di e Statuut di Westminster y e Commonwealth Britanico, consistiendo di cuater Pais, manera tawata e deseo di e pueblo ancra tambe caba for di augustus 1947 den un staatstuk oficialmente presenta y publica.
Hulanda (inkluyendo Boneiru, Sint Eustatius i Saba komo munisipionan hulandes, e islanan BES)
Korsou 
Sint Maarten
Aruba

Rei Willem-Alexander di Hulanda.
Rei Willem-Alexander ta kabes di estado di henter Reino Hulandes: cu ta consisti di e cuater nacionnan y paisnan separa y independienteHulanda, Aruba(1986), Curacao i St. Maarten (2010)  .
E Gobièrnu di Reino ta konsistí di e Rei di Hulanda (Rei Willem-Alexander) i e Ministerraad di Reino cu ta konsistí di e Ministerraad completo di Hulanda hunto ku e tres Ministernan cu cada un ta representa un di e tres paisnan Aruba, Curacao i St. Maarten.
Hugo Rafael Chávez Frías (Sabaneta, Venezuela, 28 di juli 1954 - † 5 di mart 2013).
Presidente di Venezuela (1999-2013) i lider di Revolucion Bolivariana.
Chavez tabata promove un doktrina politico di democracia participativo, socialismo y Latin America i cooperacion Caribensei, i tabata un critico di neoliberalismo, globalisacion i politika exterior di Estados Unidos.
E meta di su Mision Bolivariano tabata pa combati malesa, alfabetisacion, desnitrucion, pobresa y otro mal social.
Den asuntunan exterior, Chavez tabata kontra e Washington Consensus door di yuda model alternativo di e desaroyo economico y ela pidi cooperacion entre e nasionnan pober, espesialmente esnan di Latino America.
Su influencia politiko den Sur America (uzo di pretolio di Venezuela) y su relasion di konfrontamento ku Merka a dun'e un profile geopolitico halto, i komo resultado e revista Time a inclui e den e lista di e personanan mas influyente rond mundu (100 most influential people) den 2005 y 2006.
Chávez a fayasé na 2013 despues di lucha kontra di kanser pa kasi dos anya, na edat di 58 anya.
Prome ku so morto ela declara Nicolás Maduro komo su sucesor official komo lider di e Revolucion Bolivariana i su partido politico PSUV (Partido Socialista Unido Venezolano).
Na 1989, Carlos Andrés Perez a wordu elegi como presidente di Venezuela.
Ela priminti e pueblo venezolano ku e no lo traha huntu ku e IMF i e Washington Consensus di e gobiernu Estado Unidense, pero a hasi al kontrario ora ela tuma e puesto.
Protestanan kontra di Perez su gobiernu a resulta den opreshon violento i masacre di protestantenan nan man di polis politiko i e ehersito.
E evento aki a keda konesi komo El Caracazo.
E gobiernu di Perez a declara ku 276 morto a kai, pero otro orginisationnan ta estima ku e kantidad di morto tabata mas haltu ku 2.000.
Chavéz, ku na e momentu ey tabata un funtionario militar, no a partisipa den e aktionnan.
Despues di e Caracazo, Chávez a plania un golpe di estado kontra di e gobiernu di Perez, bou di e nomber "Operation Zamora".
E golpe a wordu ententa riba 4 di febrüari 1992, pero a frakasa.
Chavez a entrega su mes na gobiernu i despues aparesiendo nan television a bisa ku e la frakasa solamenta "por ahora" (pa awo).
Durante di su enkarselamentu, Chavéz su 
popularidad a krese, especialmente entre e pobernan di Venezuala.
Chavez a funda e partido politiko, Movimiento V República, despues di a faya di derota presidente Carlos Andrés Pérez na anya 1992.
Chavez a wordu elegí como presidente na anya 1998 ku un campanya pa yuda e mayoria di e pobernan na Venezuela.
Ela ganá ku 56.20% di e votonan contra di Henrique Salas Römer, un ekonomista eduká na universidad di Yale nan Estados Unidos, ku a recibí 39.97% di e votonan.
Na juli di 2000, Chávez a wordu reelegí komo presidente, ganándo ku 59.76% di e voto kontra Francisco Arias Cárdenas ku a partisipa kune den e golpe di estado di 1992.
E anya ey, Chávez a kuminsa exporta pertrolio pa Cuba den un interkambio pa  dokternan Cubano.
E promé protesta kontra di su gobiernu a tuma luga na janüari di 2001 komo resultado di reformanan di edukashon ku lo a intrudusí mas elementonan di e Revolucion Bolivariana den bukinan di skol.
Na Desémber 2006, Chávez a wordu reelegí pa un di tres mandato komo presidente di Venezuela.
Ela ganá ku 63% di e voto Kontra di, entre otro,  Manuel Rosales.
Riba 15 di desèmber 2006, Chavéz su partido a uni fórsa ku otro partidonan socialista ku a apoyé den pasasdo pa forma un partido mas grandi yama Partido Socialista Unido Venezolano (PSUV).
Den 2007 a membresia di e partido a krese bira 5.7 million hende.
Na juni 2011, Chávez a anunsia ku e tabata rekuperando di un sirugia pa remové un tumor kanseroso.
Mas despues, e gobiernu venezolano a declare ku e tumor no a wordu remové komplétamente.
Na October 2012, Chávez a ganá su di kuater elektion pa presendensia, kontra di Henrique Capriles Radonski, ku 54% di e voto mientras Capriles a hanya 45% di e voto.
Riba 5 di mart 2013, Nicolás Maduro a anunsia e morto di presidente Chávez.
No a wordu revelá ki tipo di kanser Chávez ta tin, ni tampoko ki tipo di tratamentu ela risibi.
Un luna despues, Chávez su Vice Presidente, Maduro, a wordu elegí komo presidente di Venezuela.
Brazil ta un país ku ta keda na kontinente Sur Amérika.
E nòmber ofisial di e pais ta Republika Federativa di Brazil.
E kapital di Brazil ta Brasília.
E suidatnan mas grandi di Brazil ta São Paulo y Rio de Janeiro.
Brazil su superficie ta enorme y e pais su poblashon ta hopi grandi tambe.
E lenga materno di e poblashon ta e Portugues.
E desaroyo di e pais ta hopi grandi tambe.
Brazil tin 26 statnan i e Districto Federal unda keda Brasília e kapital di e pais

Acre - Rio Branco
Alagoas - Maceió
Amapá - Macapá
Amazonas - Manaus
Bahia - Salvador
Ceará - Fortaleza
Espírito Santo - Vitória
Goiás - Goiania
Maranhão - São Luís
Mato Grosso - Cuiabá
Mato Grosso do Sul - Campo Grande
Minas Gerais - Belo Horizonte
Pará - Belém
Paraiba - João Pessoa
Paraná - Curitiba
Pernambuco - Recife
Piauí - Teresina
Rio Grande do Norte - Natal
Rio Grande do Sul - Porto Alegre
Rio de Janeiro - Rio de Janeiro
Rondonia - Porto Velho
Roraima - Boa Vista
Santa Catarina - Florianópolis
São Paulo - São Paulo
Sergipe - Aracajú
Tocantins - Palmas


Sur Amérika of Suramérika ta e kontinente sur di amérika, situá den e hemisferio wèst anto mayoria parti den hemisferio sur ku un poblashon relativamente chikí den hemisferio north.
E ta grens na e Oceano Pasifiko na parti west anto na e Oceano Atlantiko ost i Nort Amérika anto Laman Karibe na parti nort .
E palabra amerika a wordu husa prome dor di kartografo Martin Waldseemüller i Matthias Ringmann, na Amerigo Vespucci, ku tabata e promé oropeo ku a bisa ku e teranan nobo no tabata India pero un mundu nobo ko oropa no tabata konose.
Sur Amérika tin un area di 17,840,000 kilometer kuadrá, of kasi 3.5% di e superfisie du mundu.
For di 2005, su poblashon ta wordu estima na mas ku 371,090,000 habitante.
Sur Amérika ta rango di kuater na area (despues di Asia, Afrika, anto Nort Amérika) anto di sinku na poblashon (despues di Asia, Africa, Oropa, anto Nort Amerila).
Sur Amérika ta okupá un parti di e tera ku tin biaha ta wòrdu referí na dje komo e Mundu Nobo.
E kontinente ta generalmente delimitá dor di e zona di awa di Darién banda di e grens di Colombia anto Panama, of tin biaha dor di e kanal di Panama ku ta bai dor di e Istmus di Panama Geopolitikamente tur di Panama - inkluiendo e parti ost di panama - ta inklui den Nort Amérika su so anto entre e demografia di Amérika Sentral tambe.
Kasi tur di Sur Amérika ta sinta riba e plàt di Sur Amérika.
Hopi di e Islanan den Karibe ta situá riba e plato di karibe, un plato tektóniko ku un topografia difuso.
E islanan di Aruba, Barbados, Trinidad, i Tobago ta sinta riba e parti nort di e shelf koninental di Sur Amérika.
E islanan di Kòrsou, Boneiru anto e islanan Venezolano ta sintá mas nort ahina di e schelf merikano.
Geopolitikamente e teritorionan di karibe ta generalmente un parti di Nort Amérika.
E nashonan Sur Amerikano ku ta grens ku e laman karibe ta Colombia, Venezuela, Guiana, Suriname anto Guiana Franses- nan ta konosí manera Suramerika karibe.
Otro islanan ta e Islanan Galapagos di Ecuador anto Isla di Pasku di Chile Isla di Robinsom Crusoe, Chiloé anto Tiera del Fuego.
Sur Amérika tin e waterval mas grandu di mundu Angel Falls na Venezuela; e rui di mas grandi na mundu (kua volumen) e Riu di Amazone, e kordilera di seru mas largu na mundu, e Andes (ku su seru mas grandi ta Aconcagua na 6,962 m; e luga di mas seku na mendu, e Desierto di Atacama e oerwoud di mas grandi na mundu e selva di Amazone; e kapital mas haltu na mundu La Paz, Bolivia; e lago navegabel mas haltu na mundu, e Lago di Titicaca; anto ekskluiendo stashonan scientifiko a luga habita mas sur na mundu, Puerto Toro, Chile.
Sur Amérika su mineralnan mayor ta oro, plata, heru, tin anto petroleo.
Hopi rekurso di Sur Amérika a trese un inkomen grandu espesialmente den tempu du guera anto kresementu ekonomiko lihe.
Pero e konsentashon den produsi anto exporta a hindera e desaroyo di ekonomianan diversifika.
E fluktuashon di e preis di komoditatnan di e merkado internahsonal a tene historikamente ku e ariba i abounan di e markado a kousa hopi instabilidat politiko.
Esaki ta wordu kombati dor di diversifika e produkshon pa kita e dedikashon de e ekonomianan for di un produkto di eksportashon.
Sur Amérika ta un di e kontinentenan mas biodiversifika na mundu.
Sur amerika ta kaminda bo por haña hopi tipo di bestia inkluiendo e llama, e anakonda, e piraña, e jaguar, e vicuña, anto e tapir.
E selva amazoniko tin un biodiversidat haltu konteniendo un mayoria kantidat di e espesienan na mundu.
Otro regionan na Sur Amérika ta inlui e Estadonan di Andes, e Guiananan, e kone sur anto Brazil ku ta e pais mas grandi di e kontinente den area i tambe poblashon.
Sur Amérika ta pensa di ta habita prome dor di hendenan ku a bin for di e brug di tera di Bering for di e teritorio ku aworaki ta Rusia.
Un par di sitionan arkeologiko no ta pas na e teoria aki anto ta indika un teoria alternativo di Aborigenonan Merikano Pre-Siberiano.
E prome evidensia di eksistensia di praktikanan di agrikultura ta data na mas o menos 6500 prome ku kristu, ora a kuminsa kultiva batata, peper anto bonchi pa kuminda den e teranan haltu di e basino amazoniko.
Evidensia di keramika ta indika ku tabata krese manioc, ku te ahinda nan ta kome awendia, for di 2000 prome ku kristu.
Pa 2000 prome ku kristu hopi aldea agrariko a kuminsa aparese ront di e Andes, anto e otro regionan religioso.
Piskamentu a bira komun kantu di e kosta, yudando pa establese piska komo e kuminda primario.
Sistemanan di irigashon tambe tabata wordu husa den e tempu aki ku a yuda krese un sosiedat agrikultural.
Kulturanan sur amérikano a kuminsa domestika llamanan, vicuña, guanaco i alpaca den e serunan di Andes ront di 3500 prome ku kristu.
Nan tabata huza nan komo un rekurso di lana i karni pero tambe pa transporta kos.
E kresementu di agrikultura anto e aparesementu di dorpnan permanente a kuminsa ku e kresementu di varios sivilisashonan na Sur Amérika.
E dorpnan i kultura mas prome konosi na Sur Amérika anto henter Amérika huntu tabata e kultura Valdivia na e kosta zuidwest di Ecuador.
Un di e sivilisashonan prome tabata na Norte Chico, riba e kosta Peruviano sentral.
Aunke nan tabata un kultura pre-seramiko, nan architektura monumental tabata mesun grandioso ku e Piramidonan di Egypto.
E klaso di gobiernu di Norte Chico a establese un netwerk di komersio ku a desayoria architektura ku a sigui ku e kultura di Chavín pa 900 prome ku kristu, segun un par di sitionan arkeologiko.
Artefaktonan a wordu haña na un sitio yamá Chavín de Huanta na peru riba un elevashon di 3,177 meter.
E sivilisashon Chavín a dura di 900 pa 300 prome ku kristu.
Na e kosta sentral di peru, ront di e kumisamentu di e prome milenia despues di kristu e sivilisashonan Moche (100 prome ku kristu pa 700 despues di kirstu, na e kosta nort di Peru), esun di Paracas anto Nazca (400 prome ku 800 despues di kristu, Peru) a florese anto tabata tin estadonan ku militarnan permanente improvisando agrikultura dor di miho irigashon anto nobo tipo di arte seramiko.
Riba e Altiplano, e sivilashon Tiwanaku (100 prome ku kristu pa 1200 despues di kristu, Bolivia) a maneha un netwerk komersial basá riba religion.
Ront di e siglo 7, e sivilisashonan di Tiahuanaco i Wari su emperionan a ekspande nan influensia den dur e region de andes, imposando urbanismo di Huari anto e religionan i ikonagrafia di tiahuanaco.
Na 1494, Portugal i Spaña, e dos paisnan martimo grandi na e tempu ei, riba e kerementu ku tera nobo lo wordu haña mas na west a firma e Tratado di Tordesillas, na kua nan a bisa, ku aprobo do papa, ku tur e tera for di Oropa lo ta un duopolio di e dos paisnan.
E tratado a establese un liña imaginario di e meridian nort ba suit 370 luega wesy di e islanan Cape Verde, aproksimadamente 46° 37' W. Den termino di e tratado tur tera ku a keda west di e liña ei (kasi tur di e tera merikano) lo bira si Spaña, anto tor kos ku keda ost di e liña ei, na Portugal.
Komo midimentu di longitud no tabata hopi eksakto e tempu ei e liña no a wordu enforsa striktamente anto Protugal por a ekspande Brazil pasando e liña kompletamente.
Kuminsando na e añanan 1530, e hendenan i rekursonan natural di Sur Amerika a wordu eksploita dor di konkistadonan oropeo, prome di Spaña anto despues tambe di Portugal.
E nashonan aki a tuma tera anto rekurso pa nan mes anto a dividi e kontinente den kolonianan.
Malesanan oropeo manera sende-paga, influenza bof anto typhus)—na kua e hendenan indigeno no tabata ta imuna p'e- anto systemanan inhumano di labor forsá, manera e haciendanan anto minanan, a desima e poblashon nativo bou di kontrol spaño.
Despues di esaki esklabonan, ku a haña immunidat na e malesanan aki, a wordu trese pa remplasá nan.
E Spañonan tabata kometi pa konverti e nativonan na Christianismo anto a elimana tur praktikonan kultural ku a stroba esaki; toch esaki no a logra kompletamente pasobra hopi gruponan nativo a simplemente brua katolisismo ku nan idolitaria anto nan kerementunan polyteistiko.
Tambe, e spañonan a trese na lenga na e mesun grado ku nan religion, toch e Misa Katoliko Romano su evagelisashon di e lenganan di Quechua, Aymara, i Guaraní a kuntribui na e uso kontinuoso di e lenganan nativo aki aunke solamente den forma oral.
Eventualmente, e nativonan i e spañonan a haña yu ku otro trahando un klaso mestizo.
Na e kuminsamentu, mayoria di e mestizonan di e region di Andes tabata tin mamanan nativo i tatanan spaño.
Despues di independensia mayoria di e mestizonan tabata tin tatanan nativo i mamanan oropeo of mestizo.
Hopi di e arte nativo a wordu konsidera idolo falsu anto a wordu destrui dor de e eksloradonan spaño; esaki ta inklui hopi eskultura di oro i plata anto otro artefaktonan ku a wordu haña na Sur Amérika, ku a wordu dirtí prome ku a wordu hina spaña of portugal.
Na otro mano, e Spañonan e Portuguesnan a trese e estilo arkitektoniko di oropa na e kontinente anto nan a mehorá e infrastuktura manera brugnan, kayanan, anto e sistema di roi di e suidatnan ku nan a haña.
Tambe nan a drecha relashonan ekonomiko i komersial, no djis di Amerika i Oropa pero tambe entre e hendenan di e kontinente.
Finalmente e ekspanshon di e lenganan portugues i spaño a uni hopi kultura ku tabata separa dor di lenga.
Guyana tabata un kolonia portugues, pero Hulandesnan, anto Inglesnan a tuma e luga over.
E pais a wordu parti den 3 pida, un kontrola dor di kada un di e podernan te ora e Inglesnan a tuma ful kontro di e area.
E poseshonan Sur Amerikano di e korona Spaño a gana nan independensia entre 1804 i 1826 na e gueranan Spaño Merikano di independensia .
Simón Bolívar di Venezuela anto José de San Martín di Argentina tabata e lidernan di mas importante di e bringamentu pa independensia.
Bolívar a kuminsa un revolushon grandi na e parti nort di Sur Amerika, anto a marcha su amrada sur direkson di Lima, e kapital di e Viseroyaltad di Peru.
Terwijl, San Martín a bai ku un leger na Viceroyaltad di Rio de la Plata dor di e serunan di Andes, pa bai serka General Bernardo O'Higgins na Chile, anto e ora ei a marcha su leger bai nort pa duna yudansa militar di na e rebeldenan di e Viceroyaltad di Peru.
E dos legernan a topa na Guayaquil, Ecuador, kaminda nan a enkontra e leger royal di e korona spaño anto a viktoriá.
Na e kolonia portugues di Brazil, Dom Pedro I (tambe konosi komo Pedro IV di Portugal), yu di e rey portugues Dom João VI, a proklama e pais su independensia na 1822 anto a bira e prome Emperador di Brazil.
Despues di un pleitamentu ku e grasinanan royal na Bahia i Pará, esaki tabata asepta diplomatikamente dor di e korona na Portugal, riba kondishonan di un kompensashon haltu pagá pa Brazil.
Aunke Bolivar a purba di unifika e partinan habla-español di e kontinente den e reino grandi di"Gran Colombia", nan a bira independente rapidamente sin konekshonan politiko entre nan, aunke tabata tin mas atempto manere e Konfederashoon Peruviano-Boliviano].
Un par di pais no a haña independensia te ku e siglo 20f:
Guiana, di e Reino Uni, na 1966
Suriname, for di Hulanda, na 1975

Guiana Franses ta un region franses te ahinda.
E Islanan Malvina ta keda un teritoria outonomo di e Reino Uni.
Suit Georgia anto e Islanan Sandwich tambe a keda teritorio autonomo di e Reino Uni.
E kontinente a bira un felt di batalla durante e Guera Friu den e di dos parti di e siglo 20.
Un par di gobiernunan elekta demokratikamente di Argentina, Brazil, Chile, Uruguay i Paraguay a wordu kabá of despalasá dor di diktatorionan aligña ku e Estadonan Uni di Merka den e añanan 1960 i 1970.
Hopi di e diktaduranan ei, a kausa genosidia i tortura anto tabata di train den violashon di derechonan humano dor di e Estadonan Uni den e kampo famoso di School of the Americas.
Pa kita oposishon, nan gobiernunan a detene mas ku dies mil prisonero politiko, hopi di nan a wordu tortura i mata dor di colaborsashon dentre-estado.
Ekonomikamente a kuminsa e transishon di polisianan neo-libral.
Nan a pone nan mes akshonan den e E.U.
su polisianan di "National Security" kontra subvershon internal.
Dor di e añanan 1980s i 1990s, Peru a sufri di un konflikto interno.
Argentina i Inglatera a bringa e guera di Falklands na 1982.
Colombia awendia ta bringando un konflikto interno, ku a kuminsa na 1964 ku e kreashon di e guerillanan Marxistanan di FARC anto aworaki ta involvi un par di gruponan links ilegal armá anto tambe varios legernan privá anto basnan di droga podersoso.
Movementonan revolushonairio anto diktatorionan militar banda rechts a bira komun despues di Di Dos Guera Mundial, pero for di añanan 1980 un ola di demokratisashon a bini dor di e kontinente, anto mandato demokratiko a bira komun.
Toch alegashon di korupshon te ahinda ta hopi komun anto un par di pasi ta haña un krisis anto tabata forsa di kita nan gobiernunan.
Indepidat a bira un problema den añanan anto un par di pais, aunke nan tin demokrasianan fuerte no a desayora insitushonan politiko kapas di hendel sierto krisis sin drai bai na polisia in-otrodokso, un ehempel moderno taArgentina su defulto den e kuminsamentu di siglo 21.
Durante e prome dekada di e siglo 21, gobiernonan Sur Merikano a drifta bai e direkshon links politiko, ku lidernan sosialista ku a wordu elekta na Chile, Uruguay, Brazil, Argentina, Ecuador, Bolivia, Paraguay i Venezuela.
Aunke e movementu na links, Sur Amérika te ahinda ta husa e sitema di Merkado Liber, anto ta tumando un kaminda aktivo pa mas integrashon kontinental.
Resientemente, un entidat intergovernal a forma ku ke mergi e kostumbernan di e unionan di: Mercosur anto e Komunidat Andea, anto formandi e bloke di komersio di tres mas grandi na mundu.
E organisashon politiko aki, konosi komo e Union di Nashonan Sur Merikano ta wak pa establese un movementu liber di hende, desaroyo ekonomiko, un polosia di defensa komun anto e eleminashon di tarifa.
Argentina — Buenos Aires

Bolívia — La Paz

Brazil — Brasília

Chile — Santiago di Chile

Colombia — Bogota

Ecuador — Quito

Guiana — Georgetown

Guiana Franses — Caiena (kolonia di Fransia)

Falklands — Port Stanley (kolonia di Inglatera)

Paraguay — Assuncion

Peru — Lima

Suriname — Paramaribo

Uruguay — Montevidéu

Venezuela — Caracas








Enya, kual su nòmber mes ta Eithne Ní Bhraonáin, nasé dia 17 di Mei 1961.
Enya ta e kantante ku ta kanta solo di Repúblika di Irlanda.
E ta un di e musikantenan ku ta mas konosí na Irlanda i ku ta bende mas tantu.
Komo un grupo musikal, Enya ta un kolaborashon entre tres persona: Enya mes, kual ta kompositá i kanta e kantikanan; Nicky Ryan, kual ta produsí e álbùmnan, i Roma Ryan, kual ta skibi e lírikonan den vários idioma.
Enya ta un transkripshon kon Eithne ta wòrdu pronunsiá den su Irlandes nativo.
Enya ta un di e hende muhénan artista ku ta bende mas tantu den historia, i tabata un di e artistanan hende muhé ku a bende mas tantu na añanan 2001 i 2002.
E la wòrdu pone na di 12 lugá den rango di e hende muhénan artista ku a bende mas tantu na mundu den 2006.
Enya a nase na Gweedore, County Donegal, na Irlanda na 1961 den un famia musikal.
E ta e di kuater yu mas yòn den nan nuebe rumannan.
Su tata - i mama grandi tabata toka den un banda rònt Irlanda, su tata tabata lider di un banda ku yama Slieve Foy Band, i su mama tabata toka den un banda di baile i despues tabata duna lès di muzik na e skol yamá Gweedore Comprehensive School.
Enya tin kuater ruman hòmber i kuater ruman muhé, diferente di nan tabata forma parti di e banda ku yama An Clann As Dobhair na anja 1968.
Nan a kambia e nòmber di e banda pa Clannad despues den añanan 1970.
Na aña 1980, Enya a djòin Clannad, e banda tabata konsisti di su ohochinan ku yama Máire (Moya), Pól i Ciarán I su tionan ohochi ku yama Noel i Padraig Duggan.
Eithne tabata toka keyboard i tabata kanta komo di dos stèm riba nan álbùmnan Crann Úll (1980) i Fuaim (1982).
Na anja 1982, djis despues prome ku Clannad a bira famoso pa “Theme From Harry’s Game”, e produktor i mènedjer Nicky Ryan a bandoná e grupo i Enya a djòin e pa start un karera komo kantante solo.
1988 – Watermark
1991 – Shepherd Moons
1993 – The Celts
1995 – The Memory of Trees' 
1997 – Paint the Sky of Stars: The Best of Enya
2000 – A Day Without Rain
2005.
– Amarantine
2008 – And Winter Came...



ADSL ta para pa Asymmetric Digital Subscriber Line.
Tradusí literalmente: Liña Digital Asimétriko di Suskribidó.
Esaki ta un forma di DSL.
E ta un teknologia di data komunikashon ku ta duna e posibilidat pa transmishon di data mas lihé via liñanan di telefon di koper kompará ku e modem konvenshonal di kòmpiuter por duna.
E ta hasi esaki dor di utilisá frekuenshanan ku normalmente no ta wòrdu uzá seka un yama telefóniko, en partikular, e frekuenshanan uzá ta mas haltu ku e frekuenshanan ku e orea di hende por tende.
E señal aki lo no bai muchu leu riba e kabelnan normal di linja di telefon, e or’ei ADSL por wòrdu uzá solamente riba distanshanan kòrtiku.
Tipikamente ménos ku 5 km.
Unabes ku e señal yega e kompania di telefon su ofisina lokal, e señal di ADSL ta wòrdu tumá i dirigí mesora na un netwerk konvenshonal di internèt anto ora tin e señal di e frekuensha di stèm, esaki ta wòrdu di suich pa un netwerk konvenshonal di telefon.
Esaki ta duna e posibilidat pa tin un konekshon di telefon pa internèt via ADSL i ku yamadanan telefóniko tambe por wòrdu hasi mes un pareu.
India ofisialmente e Republika di India Bhārat Gaṇarājya ta un paisden e parti Oeste Sur di Asia.
E ta e pais di siete mas grandi na mundu pa area geografiko, i e di dos mas poblá ku mas ku 1.2 bíon hende.
E ta grens ku e Oceano Indiko na parti zuit, e Laman Arabe na parti zuit-west,  e Bahia di Bengal na parti zuit-ost, anto e ta parti grensnan di tera ku Pakistan na parti west, China, Nepal i Bhutan na parti nort anto Burma i Bangladesh na parti ost.
Den e Oceano Indiko, India ta banda di Sri Lanka i e Islanan Maldiva, tambe e islanan Andaman i Nicobar di India ta parti un grens maritimo ku Thailand i Indonesia.
E historia di India ta kuminsá ku e sivilisashon di e dál di indus, ku a floresé den e parti nort-óst di e subkontinente di india for di e anja 3300 pa 1700 prome ku kristu.
E sivilisashon di edat di bròns edat aki a wordu sigui dor di un di heru den e perdiodo vediko, kuá a mira e subimentu di importansia di various reino importante.
E mapa politiko di India den tempu di middeleeuwen tabata un kantidat grandi di reinonan ku teritorionan semper kambiando.
Den e siglonan 4 i 5 despues di kristu, e parti nort di India a wordu uní bou di e Dynastia di Gupta.
Durante e periodo aki, konosi komo e "gouden eeuw" di india, kultura Hindu ando administrashon politiko a bira hopi avansá.
E religion islamiko a plama riba e subkontinente durante un periodo di 500 anja.
Den e siglonan 10 i 11, e Turkonan anto e Afganonan a invadí India anto a establese sultanatonan na Delhi.
Den e parti prome di siglo 16, desendientenan di Gengis Khan a drenta india via e parti nort anto a establese e dynastia di Mughal (Mogul), kual a dura 200 anja.
For di e siglo 11 pa 15 e parti sur di India tabata dominá pa e dynastianan Hindú di  Chola i Vijayanagar.
Durante e tempu aki e dos systemanan di Hindu ku Islam a brua den otro anto a laga sierto marka kultural riba otro.
Na 1619 e Britanikonan a establese e prome uitpost na Surtat.
Despues den e mesun siglo e Oost Indische Compagnie Britaniko a habri various departamentu di interkambio na Madras, Bombai, i Calcutta, kada un bou di protekshon di mandatonan nativo.
E britanikonan a expande nan influensia den e zonanan aki te ku, den e anjanan 1850, nan a kontrola mayoria di India, Pakistan i Bangladesh.
Na 1857, un rebelion den e parti nort di India dirigi pa soldatnan di india ku a mutiná a kousa ku e Parlamentu Britaniko a transfera tur poder politiko for di e Kompania na e gobierno royal Britaniko.
Asina e reino a kuminsa administra mayoria di India direktamente anto tabata kontrola e sobra ku tratadonan ku reinan lokal.
Den e parti lat di e siglo 19, e prome pasonan a wordu tuma pa autonomia di India ku e apuntashon di consuladonan di India pa advisá e gobernantenan Britaniko.
Kuminsando na 1920, e lider di India Mohandas K. Gandhi a transformá e partido politiko di Congreso National di India den un movementu massivo ku a tene kampaño kontra mandato kolonial Britaniko.
E partido a husa resistensia parlamentario i protesta no-violente pa yega na independensia.
Na 15 di Ougustus 1947, India a bira un dominion den e Commonwealth, ku Jawaharlal Nehru komo Prome Minister.
Dessatisfakshon entre Hidnunan i Moslimnan a kousa ku Gran Bretania a parti e ex-kolonia na dos den Ost i West Pakistan, ku tabata tin un mayoria Islamiko, anto India, ku tabata tin un mayoria Hindu.
India a bira un republika den e Commonwealth ora e la proklama su konstitushon na 26 di Yanuari 1950.
Despues di independesia e partido di Ghandi i Nehru a sigui manda India bou di influensia di Nehru mes i despues su yiu muhé i nietu, ku eksepshonan den anjanan 1970 i 80.
India ta pertenese na e plato tektoniko di e subkontinente di India.
E plato aki a kuminsa move 75 mion anja pasa den e direkshon di e plato di Eurasia.
Ora e dos platonan aki a dal den otro, e fenomeno di Subdukshon a tuma lugá den kua e plato di India a baha abou di e plato di Eurasia.
Esaki a krea e serunan di Himalaya na parti nort di e pais.
E kosta di india ta midi un 7,517 kilometro na largura, di kua 5,423 kilometro ta di India penisular anto 2,094 kilometres ta di e islanan ku ta pertenese na India.
Segun e kartanan hydrografiko di marine di India e kosta ta konsisti di 43% playa di santu; 11% kosta di piedra kual ta inklui klip, i 46% di kostanan di lodo of moeras.
E ruinan mayor ku ta kore dor di India tur ta origina den e serunan di Himalaya ku ta inklui i Ganges i e Bramaputra.
Tur dos di nan ta kaba den e Bahia di Bengal.
India tin dos archipielago, e islanan di Lakshadweep ku ta un atol di koral banda di e kosta zuit-west di India, anto e islanan Andaman i Nicobar, na parti zuit-ost ku ta volkaniko di origen.
E Bandera di Kòrsou ta representá e pais di korsou (despues di 10-10-10) i tambe tabata representa e isla di korsou komo parti di Antia Hulandes di 1984 te ku 2010 ora Antia a desolushoná.
Na 12 di mei 1984 Gobiernu di Kòrsou a traha un komishon pa asina bini ku un diseño pa un bandera di teritorio insular di Kòrsou.
Asina e komushon a tene un konkurso pa asina skohe e miho diseño.
For di e mil sheteshen diseñonan e komishon aki a skohe 10 i despues a skohe esun aktual komo diseño official di bandera di teritorio insular di Kòrsou.
E diseño a wordu diseña pa Martin den Dulk.
E bandera a wordu aprobá dor di e “Dekreto Insular di Bandera di Kòrsou” dia 2 di 
yüli 1984.
Nan a skohe e fecha aki, pasobra 2 di yüli 1951 ta e dia ku Konseho 
Insular di Kòrsou a reuní pa promé biaha.
Tambe riba 2 di yüli 1984, Diputado di Enseñansa i Kultura, W.M.
Franco, 
ta esun ku tabata tin e honor di hisa pa promé biaha Bandera di Kòrsou p’asina inougurá e prome “Dia di Bandera” ofisialmente.
E bandera tin un forma rektanhular i ta partí di ariba bai abou den tres faha horizontal di Blou, Hel i Blou.
E tres fahanan aki tin proporshon di (5:1:2).
Na e banda kaminda e hilu di bandera ta pasa tin dos strea koló blanku di sinku punta.
E promé strea tin un diameter igual na un seksto parti (1/6) di e hanchura di e bandera: e punto sentral di e strea ta situá na un distansha di 1/6 parti di hanchura di e bandera, tantu for di e rant ariba komo e rant na man robes di e bandera.
E di dos strea tin un diameter igual na dos nobeno parti (2/9) di e hanchura di e bandera: e punto sentral di e strea ta situá na un distansha di un terser parti (1/3) di hanchura di e bandera, tantu for di e rant ariba komo na man robes di e bandera.
Un punta di kada strea ta mustra stret ariba.
E ángulonan di e dos streanan ta kèrpi i nan kada un tin trintiseis grado (36°).
Proporshon di e hanchura i largura di e bandera tin un relashon di dos pa tres (2 : 3).
E koló prinsipal di e bandera ta un blou ultramarino(Pantone 280) i e koló hel ta hel di lamunchi (Pantone 102).
E blou ariba ta signifiká e shelu di Kòrsou.
E Hel mei mei ta signifiká e solo skerpi di Kòrsou i e felisidat di e pueblo kurasoleño.
E sinku puntonan di e streanan ta signifiká e sinku kontinentenan di kaminda e pueblo ta bini for di dje.
Anto e strea grandi ta para pa Kòrsou i e strea chikitu pa Klein Kòrsou.
E Aruakanan ta un pueblo di Indjan ku a bin establese nan mes na final di siglo 15 na Antias.
Nan a bin for di Sur Amérika


“Papiamento” ta ambiguo.
E palabra ta nomber di idioma pero tambe nomber di un dialecto di e idioma ey.
Por fabor selecta un articulo.
Papiamento na Aruba : tocante e idioma di Aruba
Ortografia di Papiamento : e regla y skirbimento di e idioma na Aruba
Gramatica di Papiamento : e gramatica oficial na Aruba.
Ortografia di papiamentu : tokante skirbimento di e idioma na Antia Hulandes.
Papiamentu : artikulo general tocante e idioma (tur dialecto)
Papiamento (linguistica): splicacion general di e origen di e lenga.
Emily Saïdy de Jongh-Elhage (7 desèmber 1946) ta promé minister di Antias Hulandes for di 26 mart 2006.
E ta na kabes di e partido PAR (Partido Antiá Restrukturá).
Beatrix Wilhelmina Armgard (Baarn, 31 di januari 1938) ta Prinses van Oranje-Nassau y Prinses van Lippe-Biesterfeld, for di 30 di april 1980 ta goberna Reino Hulandes.
Den juni 1937 Reina Juliana a haci un palabra di danki na pueblo di Amsterdam su prome embraso publico:  Nooit had iets mij kunnen weerhouden alle delen van het programma mee te maken, waren het niet op zich verheugende gezondheidsredenen geweest, die u zeker wilt verstaan en billijken.
Tur hende tawata masha encanta cu e noticia, e famia real tawata consisti riba e momentonan ey Reina Wilhelmina, Princes Juliana y su casa Prins Bernhard.
E embraso no tawatin complicacion.
Fin di november 1937 papa Bernhard a bots cu Diemen cu un velocidad halto riba caminda di santo.
El a wordo hiba hospital, unda Juliana tambe a bay.
Na e tempo ey e caso tawata mustra serio (e.o.
un fractura di cabes y un conmocion di cerebro), pero den tempo cortico despues di Aña Nobo ya nan tawata na cas, Paleis Soestdijk.
Riba 31 di januari 1938 Beatrix a nace riba Paleis Soestdijk como un di e yiu mayo di Princes Juliana y Prins Bernhard.
Via boletin oficial a wordo informa cu nan yiu a nace riba dialuna mainta 9.47 (ora).
E noticia a plama masha lihe via radio.
E siguiente dia na Paleis Soestdijk a registra e nacimento door di e tata den presencia di minister-president Colijn.
La Reina tabata kasa ku Principe Claus (1926)



Yanüari
31 - Reina Juliana ta anusia ku 30 di april e lo retira i su yui muhe Beatrix lo sigue komo Reina Hulandes
Aprel
30 - Reina Juliana ta baha komo Reina i Beatrix ta sigue

yanüari
19 - Jenson Button, Koredo di Auto Formula 1 di Gran Britania
25 - Xavi Hernández, Futbolista di España
28 - Nick Carter, kantante di Backstreet Boys

febrüari
12 - Christina Ricci, Actris Merikano
27 - Chelsea Clinton, Yui muhe di ex-presidente di Estados Unidos di Merka Bill Clinton i su kasa Hillary

mart
21 - Ronaldo de Assis Ronaldinho, Futbolista di Brazil

aprel
12 - Brian McFadden, Kantante di Irlandia

mei
7 - Johan Kenkhuis, Landado professional Hulandes

yüni
17 - Venus Williams, Tenista Merikano

yüli
8 - Robbie Keane, Futbolista di Irlandia
10 - Jessica Simpson, Kantante Estados Unidos
19 - Xavier Malisse, Tenista di Bélgika
20 - Gisele Bündchen, Modelo di Brazil
22 - Dirk Kuijt, Futbolista di Hulanda
23 - Michelle Williams, Kantante di Estados Unidos
29 - Fernando Gonzalez, Tenista di Chile
ougùstùs
1 - Jeroen Trommel, Vollybolista Hulanda
5 - Jason Čulina, Futbolista Australia
8 - Diegomar Markwell, Beisbolista di Kòrsou
26 - Macaulay Culkin, Actor Estados Unidos
 
sèptèmber
oktober
10 - Mya, Kantante Estados Unidos

novèmber
9 - Angelo Cijntje, Futbolista profeshonal di Kòrsou

desèmber
18 - Christina Aguilera, Kantante di Estados Unidos

Yanüari
Febrüari

Mart
24 - Óscar Romero (62), Obispu di San Salvador
31 - Jesse Owens (66), Atleta Estados Unidos i Kampion Olympico (1936)

Aprel
29 - Alfred Hitchcock (80)

Mei

Yüni
12 - Promé Minister Ohira di Japon (70)

Yüli

Ougùstùs
17 - Tex Avery (72), Pintor Estados Unidos Warner Bros di Bugs Bunny, Porky Pig, Daffy Duck 
20 - Otto Frank (91), tata di Anne Frank

Sèptèmber

Oktober
16 - Carl Romme (83), Politico Hulandes 
Novèmber
6 - Pien Wiegel (26), kasa di ex-minister Hans Wiegel Politico Hulandes 
7 - Steve McQueen (50), Aktor Estados Unidos
22 - Mae West (87), Aktris Estados Unidos

Desèmber
8 - John Lennon (40), Musiko di Gran Bretania


Promé Minister ta e minister ku ta na kabes di un kabinete.
Kòrsou
(10 oktober 2010 - September 2012) Gerrit Schotte
(September 2012 - ) Stanley Betrian

Antias Hulandes
(26 mart 2006 - 10 10 2010) Emily de Jongh Elhage (PAR)
(3 yüni 2004 - 26 mart 2006) Etienne Ys (PAR)
(11 ougùstùs 2003 - 3 yüni 2004) Mirna Louisa-Godett (FOL)
(22 yüli 2003 - 11 ougùstùs 2003) Ben Komproe (FOL)
(3 yüni 2002 - 22 yüli 2003) Etienne Ys (PAR)

Hulanda
(2010 - ) Mark Rutte
(22 yüli 2002 -2010 ) Jan Peter Balkenende (CDA)
(1995 - 22 yüli 2002) Wim Kok (PvdA)

Gran Britania
(1997 - 2007) Tony Blair (Labour Party)
(2007 - ) Gordon Brown (Labour Party)

Francia
(6 mei 2002 - 31 mei 2005) Jean-Pierre Raffarin
(31 mei 2005 - 17 mei 2007 ) Dominique de Villepin
(17 mei 2007 - 16 mei 2007 ) François Fillon
(16 mei 2012 - )                    Jean-Marc Ayrault

Australia
(11 mart 1996 - 3 desember 2007 ) John Howard
(3 desember 2007 - 24 juni 2010 ) Kevin Rudd
(24 juni 2010 - ) Julia Gillard

Spaña
(17 aprel 2004 - 21 desember 2011 ) José Luis Rodríguez Zapatero
(21 desember 2011 - ) Mariano Rajoy



Aruba Dushi Tera ta e himno di Aruba.
E ta un wals skirbi pa Juan Chabaya Lampe y componi pa Rufo Wever.
A acepta e cantica aki como e himno nacional di Aruba  riba dia 18 di maart di 1976.
E di tres couplet a ser agrega ariba Betico Croes, e tata di Aruba, su peticion.
Na aña 1952 Juan Chabaya Lampe y Rufo Wever a compone e cantica pa motibo di a sinti e necesidad di tin un piesa cu ta expresa e amor di e pueblo Arubano pa e isla y lanta e sentimento patriotico den cada persona.
Aruba patria aprecia
nos cuna venera
Chikito y simpel bo por ta
pero si respeta.
refran:
Oh, Aruba, dushi tera
nos baranca tan stima
Nos amor p’abo t’asina grandi
cu n’tin nada pa kibr'e, cu'n tin nada pa kibr'e.
Bo playanan tan admira
cu palma tur dorna
Bo escudo y bandera ta
orguyo di nos tur.
refran

Grandeza di bo pueblo ta
su gran cordialidad
Cu Dios por guia y conserva
su amor pa libertad.
refran


fuente di informacion Banco Central di Aruba

ElementoAña

 2003
 2004
 2005
 GDP nominalden miyon di AWG
 3.599
 3.819
 4.041

 Inflacionaverage di aña
 3,6 %
 2,5 %
 3,4 %
 % di Desempleo
 7,8 %
 7,3 %
 6,9 %
 Populacionaverage di aña
 95.076
 97.658
 100.629


Den Aruba su historia despues di su Status Aparte a tuma lugar 7 elecion te cu awo.
Eleccionnan cu nan resultadonan:

Biologia molekular ta e siencia di biologia riba nivel molekular ku ta investigá por ehèmpel e material hereditario ku kada un organismo bibu tin (ta optené).
E molekül ku nos ta papia di dje ta lokual nos ta yama ADN.
ADN òf DNA su abreviatura ta para pa e molekül yama na paiamentu "ásido desoksiribonukleiko," ingles “desoxyribonucleicacid” o na hulandes “desoxyribonucleinezuur”.
E DNA aki ta poseé tur informashon I karakterístika di un organismo bibu manera hende, bestia i mata o mikroorganismo manera bakteria, vírus, beskein i yis.
DNA ta wòrdu lokalisá den e sel di kada organismo I ta úniko pa kada organismo.
DNA tin tur informashon pa ku bo karakterístikanan manera bo grupo di sanger I kolo di wowo.
Kada organismo tin su informashon den forma di kode riba e DNA.
E sekuensia di DNA ta forma un alfabèt kaminda kada pida ta forma grupo/kode ku nos ta yama geno den e DNA.
Kada geno ta poseé informashon hereditario.
Serka sierto tipo di mikroorganismo manera vírus bo ta haya RNA en bes di DNA.
RNA tin otro molekül ku e DNA.
E RNA ta para pa na ingles e molekül “ribonucleicacid” i na hulandes “ribonuleinezuur”.
Rudy Emerenciana ta un musiko/kantante ku a nase na Kòrsou 26 di mei 1952.
Ela gradua komo guitarista klasiko na Brabants Consevatorium (1980).
Despues ela bai konsentra mas riba e mundu di jazz y a partisipa na differente festival, concierto y show.
Luganan ku ela aktua ta entre otro, Venezuela, Alemania, Belgika, Suisa, Austria, Scandinavia, Inglaterra, España, Hulanda, Surnam,Costa Rica, Aruba, Cuba, Brazil, Bonaire, Sint Maarten, New York y naturalmente Kòrsou.
f



Trinidad i Tobago ta islanan den Oséano Atlántiko situá Nòrt-Ost di  Repúblika Bolivariano di Venezuela.
E islanan tabata habitá na 1498 pa indjannan Arawak.
Na aña1498 Cristóbal Colon a yega e islanan aki i a tuma poseshon di nan na nòmber di e Reinan Katóliko di España.
Pa mas ku treshen aña e islanan a keda bou di dominio Spañó.
España sinembargo a neglishá e islanan totalmente i konstantemente nan tabata blanko di atakenan di pirata Hulandes, Ingles i Franses.
Na 1797 Trinidad ofisialmente a keda nombrá teritorio Ingles i na 1898 ofisialmente a bira e pais di Trinidad i Tobago.
Międzyrzec Podlaski ta un pueblo den zùitost di Polonia, e ta lokalisá entre Biała Podlaska i Lublin, na e riu Krzna.
E ta kapital di un otro munisipal denter di Lublin Voivodship anto e tin 17.300 habitante (2005).
Świętochłowice ta un pueblo den zùit di Polonia, e ta lokalisá entre Katowice i Chorzów, na e riu Rawa.
Tin 51 722 habitante (2014).
Juan Chabaya Lampe (tambe Tata di Cultura) a nace dia 26 di april 1920 na Aruba.
El a bira popular den Antia Hulandes y den Caribe como pianista, cantante, autor y pintor.
E ta conoci pa su nomber aristico Padu del Caribe.
Juan Chabaya Lampe a wordo yama door di su padushi y el a haya e nomber di cariño Padu.
Padu a casa cu Daisy Croes na aña 1946.
E tin un yiu cu yama Vivian Lampe y e tin dos nieto chikito.
Poco artista local no a bira hopi famoso manera Padu del Caribe, e tabata sumamente popular na Aruba y na Antia.
Su composicion cu el a haya di su mesun estilo supremo cu ta hopi conoci na Antia Hulandes, Venezuela, Colombia, Merca y Hulanda.
Padu tabata kier semper pone e nomber di Aruba y su canticanan Arubiano bira conoci, p’esey el a toca na Curaçao, Bonaire, Caracas, Medellin, Maracaibo, 
San Juan, Sto.
Domingo, Havana, Miami, New York, Hulanda y Seattle.
Na e edad 9 aña Padu tabata tin hopi interes pa musica, pasobra el a lanta den un famia musical.
Padu su Tata Harry Lampe tawata tocado di piano y tawata lesa nota musical.
E tata di Padu a forma un grupo chikito cu su rumannan.
Zep Lampe (fluit), Olivier Lampe (violin),Wim Lampe tawata toca cuarta, wiri y piano.
E famia Lampe tawata biba na Nassaustraat.
Ora e famia tawata hunto, nan ta traha cantica y esey tawata hopi agradabel.
Semper tawata tin hende ta para pafo pa scucha y ora nan caba di toca, nan tawata bati man pa duna e tocadonan mas smak pa sigui toca.
Ora Padu tawata chikito na un cas scuchando un bunita cantica di e paino y e ta scucha Rufo Wever toca e piano Padu cu su 8 aña y Rufo Wever cu su 11 aña hugando.
Padu a bis’e: “ami tambe kier toca asina”.
Esey tabata e nacimento den un amistad largo.
Despues di piano cu el a siña caba Padu a cuminsa practica cuarta, violin, mandoline y klarinet.
Despues di un tempo di les di piano, Padu a cuminsa haya poco poco su mesun ritmo y estilo.
For di e edad hoben di 16 aña, el a cuminsa toca pa publico.
Padu a concentra riba su piano y compone musica cu e cuarta.
Prome e melodia, compone musica riba e cuarta, despues practica riba e piano y pa ultimo e ta skirbi e texto.
Asina e tawata hacie.
El a demostra cu e por bon den otro ritmo manera Merengue, Dansa, Bolero, Mambo, Twist Rock y Swing.
Pa tur e mamanan riba Dia di Mama, Padu a skirbi un cantica “Pa ma”.
Pa su nieto chikito 'Erwin Anaya’.
Padu a copia un cantica cu ta yama 
“Sonrisa di un baby” y el a skibri e texto den tres idioma.
Padu a haya e composicion un di su mas bunita trabou.
Rufo Wever y Padu hunto nan a skirbi y saca e wals Aruba Dushi Tera esaki tawata na aña 1976, cu a bira oficialmente nos “Himno y Bandera” di Aruba.
E ta autor di tres buki tocante filosofia y metafisica.
- The 3rd Element .
- Harmoniology.
- Ciencia acercando e mundo spiritual?.
Den presencia di Gobernador di Aruba y cu Biblioteca Nacional a haci acto di apertura di un exposicion exponiendo su cuadranan nobo.
Tabata un apertura hopi formal, caminda drs.
Mirto Lacle a elabora riba e Doctorado di Padu.
Tambe sr. Stan Kuiperi a duna su comentarionan durante su discurso.
Padu a yega di pinta hopi den su bida y bo ta haya nan den hopi lugar entro otro e biblioteca di Aruba.
Pa su pinturanan, el a haya varios diploma y el a plak nan na su cas como recuerdo.
Esaki ta algo hopi animante p'e.
Pa contribucion cultural,e famia Real Hulandes a eleva Padu como un cabayero di Oranje Nassau.
Na e edad 75 aña el a haya e Zilveren Anjer.
Lampe a ser honra cu e titulo como Doctor Honoris Causa na Maracaibo, Venezuela.
Minister Michelle Hooyboer Winklaar a introduci un premio cu lo wordo otorga cada 2 aña.
E premio ta carga e nomber di e culturista mayor di Aruba, Padu del Caribe.
Como reconocimento pa e persona Padu Lampe, un premio lo wordo otorga na e persona, grupo of instancia cu a destaca riba tereno di musica, literatura y arte como un premio di estimulo.
E premio lo ta den forma di un suma atractivo.
E prome premio a wordo otroga na Ryan Oduber.
Julie Oduber a organisa cu 80 artista Arubiano, un homenahe na Padu na aña 2000 na Cas di Cultura.
E fondonan recauda a sirbi como base pa crea e busto y a wordo amplifica cu e fondonan di Marcel Curiel cu ta omo di Raul Henriquez di Aruba Trading Company.
E fondo a crea e busto y dia cu Mama di Cultura a haya su ceremonia di despedida na Cas di Cultura, Minister di Cultura, Ramon Lee a divulga e plan cu tin pa e plaza dilanti di e edificio, bira un plaza cu bustonan di e grandinan den cultura di Aruba.
Musica y Musici di Hulandes Antiyano...Edgar Palm
Padu del Caribe...Revista “Ambiente”
Documento archivo...Departamento Arubiana.
La Salle College ta un scol secundario cu ta estableci na Aruba.
E ta un scol católico pa enseñansa avansá, na unda e muchanan di diferente ambiente social, economico, rasa y cultura, bau guia di docentenan responsabel y capacitá, den un ambiente amabel, cu ordo y diciplina, ta wordo formá pa funcioná optimalmente den e comunidad.
Den e materianan di:
Matematica (Wiskunde)
Geografia (Aardrijkskunde)
Papiamento (Papiaments)
Economia (Economie)
Historia (Geschiedenis)
Biologia (Biologie)
Spaño (Spaans)
Kimica (Scheikunde)
Fisica (Natuurkunde)
Ingles (Engels)
Naturalesa & Tecnologia (Natuur & Techniek)
Cultura & Formacion Artistico (Culturele & Kunstzinnige Vorming)
Educacion Fisico (Lichamelijke Opvoeding)
Conocimento di Bida Spirtual (Kennis over het Geestelijk Leven)

Por bay bishita na e website: www.lasalle.aw



Chorzów  (alemán: Königshütte ) ta un pueblo den zùit di Polonia.
E ta lokalisá entre Katowice i Świętochłowice, na e riu Rawa.
E tin 112 697habitante (2010).
Esaki ta e Himno di Bonaire 

Tera di solo i suave bientu
Patria orguyoso salí fo’i laman
Pueblo humilde sèmper kontentu
Di un kondukta tur parti gabá

Pues laga nos trata tur dia
Pa sèmper nos Boneiru ta mentá
Pa nos kanta den bon harmonia:
Dushi Boneiru nos tera stimá

Laga nos tur komo Boneriano
Uni nos kanto, i alsa nos voz
Nos ku ta yiu di un pueblo sano
Semper kontentu sperando den Dios

Ningun poder no por kita es afekto
Ku nos ta sinti pa e isla di nos
Maske chikitu ku su defekto
Nos ta stimele ariba tur kos



Aeropuerto Internashonal Hato òf Aeropuerto Hato ta e aeropuerto di Kòrsou ku ta situá na parti nort di e isla, 12 kilometer di Willemstad.
E aeropuerto tin servisio pa Norteamérika, Sur Amérika, Oropa i Karibe ku un largura di pista di aterisahe ku ta hasi e aeropuerto number sinku di Karibe.
Aeropuerto Internashonal Hato tabata konosí pa hopi tempu bou di e nòmber ofisial "Dr. Albert Plesman Airport".
E aeropuerto a haña su nòmber e tempu ayá di un lugá situá djis serka di e aeropuerto.
Durante Di Dos Guera Mundial Aeropuerto Hato tabata un di e aeropuertonan mas importante den e area di Karibe.
E aeropuerto tabata un hub pa Dutch Antilles Expres i Antilliaanse Luchtvaart Maatschappij ku despues a bira Air ALM i su suksesor Dutch Caribbean Airlines te ora DCA a bai bankrut den 2004.
Awendia e ta un base pa Insel Air i Divi Divi Air



Aeropuerto Hato tabata huza un otro terminal mas chikitu Dr.Albert Plesman Airport.
Pero despues di tempu a bin sera su portnan na kuminsamentu di 2006.
Na aña 2006 un terminal nobo a habri ku un kapasidat di 1,6 mion pasahero pa aña, ekipá pa tur tipo di avion.
Ku e terminal nobo akí e aeropuerto ta purba mantené su bon reputashon riba tereno di efisiensia, komodidat i seguridat.
Banda di esaki e aeropuerto konosé dos terminal di kargo ku un kapasidat di 11.000 tòn.
Aerolineanan ku ta sirbi Aeropuerto Hato ta bula destinonan prinsipalmente den Karibe i Sur Amérika ku flotanan chikitu te medio grandi.
Esunnan ku mas moveshon i ku ta transportá mas pasahero ta entre otro Insel Air, KLM Royal Dutch Airlines, American Airlines i Arkefly i Copa Airlines i Jetblue Airways i Air Berlin

American Airlines (Miami)
JetBlue Airways (New York) kuminsando den desember
Insel Air (Miami, Charlotte)
Air Canada (Montréal–Trudeau)

Estelar Airlines (Caracas)
Avianca (Bogotá)
Avianca/Aerogal (Bogotá)
Avior Airlines (Caracas, Maracaibo  )
Insel Air (Las Piedras/Punto Fijo, Paramaribo/Zanderij, Valencia  )
Surinam Airways (Paramaribo/Zanderij,Port of Spain)


Divi Divi Air (Kralendijk  )
EZAir (Kralendijk  )
Insel Air (Kingston, Kralendijk , Oranjestad , Philipsburg , Port-au-Prince, San Juan , Santo Domingo-Las Américas,La Romanar 
Surinam Airways (Port of Spain,Paramaribo)
Insel air Aruba (Georgetown,Aruba,Caracas,(Charter: St.Maarten)
Arkefly (Amsterdam)
Blue Panorama Airlines (Milan-Malpensa) temporal
KLM (Amsterdam)
Air Berlin (Dusseldorf)

Air Canada Toronto
Sunwing Airlines Toronto
Wesjet Airlines Toronto
   WestJet Airlines Toronto
   GOL Airliners Sao Paulo,Caracas

Divi Divi Air
Valencia, Venezuela
Aruba

Insel Air
Havana, Cuba
Manaus, Brazil
Orlando, Merka
Panamá-stat, Panama
Punta Cana, Republica Dominicana
San José, Costa Rica
EZ Air
Aruba


Amerijet International
Cargolux
DHL Aero Expreso
FedEx
Líneas Aéreas Suramericana
Lufthansa Cargo
Martinair Cargo


Aeropuerto Internashonal Hato tin un solo pista di direkshon 11/29 ku un largura di 3.410 meter i 60 meter di hanchura.
3.410 meter ta sufisiente pa por akapará tur tipo di avion den tur tipo di kondishon.
Pista 11 tin 2.580 meter disponibel pa aterisá i 3.410 meter pa despehá ku un altura di 8 meter.
Pista 29 tin 3.410 meter disponibel pa tantu aterisá komo despehá ku un altura di 9 meter.
Aeropuerto Internashonal Hato tin un konekshon ku sentro di suidat pa medio di konvoi 2A, 2B òf 2C .
Konvoi Punda-Hato-Souax ta hiba bo aeropuerto kada ora ku un durashon di kasi un ora.
Servisio riba e trayektoria den siman i riba djasabra ta kuminsá for di 06:15 di mainta i ta terminá 10:15 di anochi.
Riba djadumingu konvoi ta kore for di 08:15 di mainta te ku 10:15 di anochi.
Konvoi 4B Otrobanda-Hato-Souax ta hiba bo aeropuerto kada ora saliendo for di 06:30 di mainta te 10:30 di anochi den siman i riba djasabra so  .
Frankenberg ta un siudad den sentro di Alemania, na e riu Eder, i tin un populashon di 19.300 (2005).
E ta situá 120 Km nort di Frankfurt (Main).
Tin un area di 128,47 km² i un densidat di populashon di 155 habitante pa kilometer kuadrá.
Gran parti di e populashon ta protestant.
(http://commons.wikimedia.org/wiki/Frankenberg_(Eder)?uselang=en)

PL Kyodan o e iglesia di maestro libertad ta un internashonal religion esei developed fo'i e zen budista kultura di Japan tempran den e 20th ciglo.
pl teaches esei "life ta arte."
humans tin been born na ekspresá nan propio unico individualitad den tur kos nan hasi - "creando rason art".
na asistí them den improvar nan ta biba í overcoming hardships creentes ta ensinados pakíko nan tin e problems í ta guided den solusionar them desde e Patriarch (oshieoya-sama) í ministers.
PL no kier tin un dibino buki (like un Beibel), ounke, nan tin pl 21 precepts í e pl 21 principles kuá were revealed desde e founders di e iglesia.
PL 21 preceptos: 

1.
Bida ta arte 
2.
Man's bida ta un succession di self-expressions 
3.
Homber ta un manifestation di Dios 
4.
Homber suffers si e homber fails na ekspresá mes 
5.
Man's rason mes ta lost kuandu swayed desde sintimentu í emotions 
6.
Man's rason mes ta revealed kuandu djé ego ta effaced 
7.
Henter kosnan existí den mutual relationship na un otro 
8.
Biba radiantly ban e solo 
9.
Henter homber ta igual 
10.
Strive pa creating mutual felididat 
11.
Tin rason fe den Dios 
12.
Tin un kaminda (funshion) strabagante na kada "name" (existensha) 
13.
Tin un kaminda pa homber, í tin otro pa muhenan 
14.
Henter ta pa mundu pas 
15.
Henter ta un spil 
16.
Henter kosnan mehorashon í develop 
17.
Comprehend ta ki mas essential 
18.
Na kada momentu homber stands na e crossroads di bon í evil 
19.
Aktua kuandu bo intuition dictates 
20.
Biba den un maestro unidat di mente í afèr 
21.
Biba den maestro liberty
----

Lista di kódigo pa yama
European Telephony Numbering Space - 388
Number Internashonal gratis - 800
SNAC Inmarsat telefon satelite - 870
Iridium telefon satelite - 8816, 8817

Alemania                  +49
Antias Hulandes           +599
Kòrsou                  +599 9
Boneiru                 +599 7
Sint Maarten            +599 5
Argentina                 +54
Aruba                     +297
Australia                 +61
Barbados                  +1246
Bélgika                   +32
Bolivia                   +591
Brazil                    +55

Canada                    +1
China                     +86
Colombia                  +57
Dinamarka                 +45
Estados Unidos            +1
España                    +34
Francia                   +33
Gran Britania             +44
Grecia                    +30
Guadeloupe                +590
Guatemala                 +502
Hulanda                   +31
Ierlandia                 +353
Jamaica                   +1876
Japon                     +81
Kenia                     +254
Líbano                   +961
Marokko                  +212
Mexico                   +52
Nicaragua                +505
Oman                      +968

Pakistan                 +92  
Peru                     +51
Qatar                    +974
Rusia                    +7
Republika Dominikana        +1809 +1829

Surnam                    +597

Trinidad i Tobago         +1868
Uruguay                   +598
Venezuela                 +58
Zambia                     +260


Punda ta e parti Ost di Willemstad e kapital di Kòrsou.
E nomber Punda ta bini for di e palabra hulandes "de Punt".
Huntu ku Otrobanda Punda ta forma e kapital di Korsou y Antia Hulandes, Willemstad.
Den Punda algun di e edifisionan di mas bieuw di Willemstad ta situa, e pari di punda yamá Handelskaade ta e parti mas fotografiá di Korsou.
Korsou tabata promé un kolonia spaño, despues ku e spañonan a duna e isla di korsou na de West Indische Compagnie den aña 1634 nan a kuminsa, bou di e lider Johan van Walbeek, pa traha un forti yamá Fort Amsterdam oste di St. Annabaai riba e peninsula di 'de Punt'.
Den e di dos parti di siglo 17 un suidat chikitu, pa proteha e suidat aki a konstrui un muraya rónt di dje.
Na kuminsamentu di siglo 18 kaba e area a yena i a kuminsa ku e bario nobo di Otrabanda.
Na 1860 a desmantela e muraya.
Punda for di 1886 ta wordu konnektá na Otrabanda viá e brug di ponton Koningin Emmabrug i for di 1974 viá un otro brug ku ta  Koningin Julianabrug.
Otrobanda (Otrabanda) ta e parti West di Willemstad e kapital di Kòrsou, i e kapital di e awor no eksistené Antias Hulandes

Nilda Maria Geerdink-Jesurun Pinto (Kòrsou, 12 desèmber 1918 - Hengelo(ov), 17 aprel 1954)
Nilda tabata un eskritora di buki pa mucha na papiamentu.
Corsouw ta konta - 1944
Nos dushi papiamentu - 1947
Bam canta (ku R. Th.
Palm) – 1948
Cuentanan di Nanzi - 1952
Corsouw ta konta - 1954

Nilda a nase den Zaantjessteeg na Otrobanda.
Den añanan 30 Nilda a bai Hulanda(Bergen op Zoom) pa studia pa yufrou di skol.
1939 e a bolbe pa Kòrsou kaminda 13 di oktober di e aña ei e a kuminsa traha na St. Martinus Gesticht(St. Martinus College).
Despues di Segundo Guera Mundial e a topa Jan Geerdink(un machinista di Marina Real) na Kòrsou i  24 di desèmber 1948 nan a kasa( 26 di desèmber 1948 na Misa di Sta.
Anna).
E ku Jan a haña tres yui.
Henriette Monte-Geerdink - 1950
Henk Geerdink - 1951
Michael Geerdink - 1952
20 di mart 1953 nan a muda pa Hulanda, nan a bai biba na Hengelo(ov).
Einan Nilda a bin na fayese dor di komplikashonan ku su embarazo.
Di dos Guerra Mundian, (hopi biaha abrevá manera WWII of WW2), tabata un konflikto militar global durando di 1939 pa 1945, ku a involvi mayoria di e nashonan na mundu, inkliendo tur di e poder grandinan na mundu, organisá den dos partido militar opponente: e Alliadonan anto e Axsis.
E tabata e guerra mas plamá na mundu, ku mas ku 100 míon persona militar mobalisá.
Den un estado di "Guera Total", e partisipantenan mayor a hinka henter nan ekonomia, industia, anto kapabilidat sientifiko pa yuda e esfuerso di guera i ta kita e destinkshon entre rekurso civil i rekurso militar.
Marka pa eventonan signifikante invulviendo civilnan, inluiendo e Holocaust anto e Lansamentu di Bom Atomiko Riba Hirsoshima i Nagasaki, e tabata e konflikto mas mortal den historia humano resultando den entre 50 míon pa 70 míon morto.
Ta generalmente aksepta ku e Guera a kuminsá dia 1 di Spetember 1939, ora Alemania Nazi a invadi Polonia anto esei a sigui ku e deklarashonan di guera riba Alemania dor di Fransia, anto mayoria paisnan di e Emperio di Inglaterra anto e Commonwealth.
Alemania kera establesé un emperio aleman grandi den Oropa.
Durante 1939, te ku kumisamentu di 1941, den un serie di kampania militar anto tratado politiko, Alemania a konkistá militarmente i politikamente un gran parti di kontinente oropeo anto parti di Union Sovietiko.
Inglaterra anto e nashonan di commonwealth a keda e uniko forsá mayor bringando kontra e Axis den nan kampania di desierto na Nort Afrika.
anto den e ekstenso batalla di atlantiko.
Na Juni 1942, e Axis Oropeo a lansa un invashon di Union Sovietika, dunando un komiensu na e fronta oost, ku lo bai bira e kaminda di guera di mas grandi ku e mundu a hera di mira, ku na e momentu aki tabata dedika kasi tur di e Axis su poder militar.
Na desember 1941, E emperio di Hapon, ku durante e tempu e kaba tabata den e Di dos Guera Shino-Hapones ku China for di 1937 anto ku kera establese dominansia riba Sur Asia anto Asia Sureste, A attaka Estadonan Uni anto poseshonan oropeo den e Oceano Pasifiko, konkistando masha lihé un gran parti di e region.
E Axis su avanse a wordu pará na 1942 despues ku a gana Japon den un serie di battala maritimo anto despues ku a devasta e tropanan di e Axis Oropeo na e Segundo battala di El Almaein na Nort Afrika i e Battalla di Stalingrad na Union Sovietika.
Na 1943, ku un serie di perdida Aleman na oost di oropa, e alliadonan a invadi Italia, anto e Merikanonan a haña viktoria na Oceano Pasifiko, e Axis a perde su initiativo stategiko anto a pasa ku un retirashon strategiko di tur fronta.
Na 1944, e aliadonan a rekaptura Fransia, i e Union Sovietika a reklama tur du perdidanan teritorial anto a sigui ku invadi teritorio Aleman anto su aliadonan.
E guera na Oropa a kaba ora Union Sovietika a kapturia Berlin, e kapital aleman ku a resultá den viktoria pa Oropa dia 8 di Mei 1945.
Pa e tempu ei, e poder maritimo di Hapon a perde kontra esun merikano, anto un invashon di e islanan di Hapon dor di Merika a bira imminente.
Ku a resulta ku e Bom-mentu di e siudatnan Hapones di Hiroshima i Nagasaki

E guerra a kaba ku viktoria total di e aliadonan riba Alemania i Japon na 1945.
E segundo Guerra Mundial a laga e alimientu politika i e stuktura social di mundu drastikamente kambia.
Komo Nashonan Uni a wordu establese pa preveni futuro guera i koperashon internashonal, Union Sovietika i Merka a lanta komo dos superpoder rival, ku a kuminsa e Guera Friu, ku lo dura pa e sigienta 46 aña.
Durante esei e influenisa di e nashonan oropeo a baha drastikamente, anto e Dekolinisashon di Afrika i Asia a kuminsa.
Mayoria pais ku su infrastuktura a wordu devasta durante e guera a kuminsa bai dilanti anto a bira hopi mas modero anto integrashon politiko a kuminsa den un esfuerso pa stabilisa relashonan.
batalanan (lista)
Efektonan di e Segundo Guera Mundial
Lista di operashonan militar den e Segundo Guera Mundial
Deklarashonan di Guera dor di Reino Uni
Deklarashonan di Guera dor di Estadonan Uni
Di dos Guera Mundial den kultura konteporario




Yanüari

Febrüari

Mart

Aprel

Mei

Yüni

Yüli

Ougùstùs
 
Sèptèmber

Oktober

Novèmber

Desèmber
12 Desèmber - Nilda Pinto - Escritora kurasoleño

Yanüari

Febrüari

Mart

Aprel

Mei

Yüni

Yüli

Ougùstùs

Sèptèmber

Oktober

Novèmber

Desèmber



15 - Reina Juliana ta firma e Statuut di Reino Hulandes na Den Haag

Yanüari

Febrüari

Mart

Aprel

Mei

Yüni

Yüli

28 di Yüli - Hugo Chávez.
Ougùstùs
 
Sèptèmber

Oktober

Novèmber

Desèmber

yanüari

febrüari

mart

aprel
17 - Nilda Pinto (Escritora kurasoleño)

mei

yüni

yüli

ougùstùs

sèptèmber

oktober

novèmber

desèmber




Yanüari

Febrüari

Mart

Aprel
27 - Principe Willem-Alexander (Principe heredo di Reino Hulandes)
Mei

Yüni

Yüli

Ougùstùs
 
Sèptèmber

Oktober

Novèmber

Desèmber

Yanüari

Febrüari

Mart

Aprel

Mei

Yüni

Yüli

Ougùstùs

Sèptèmber

Oktober

Novèmber

Desèmber




Willem-Alexander Claus George Ferdinand van Oranje-Nassau (Utrecht, 27 aprel 1967), Prinsg van Oranje, Koning der Nederlanden, Prins van Oranje-Nassau, Jonkheer van Amsberg, ta e Rei di Reino Hulandes.
Rei Willem-Alexander ta e yiu mayo di Beatrix y defuntu Prinsipe Claus.
Desde 2 febrüari 2002 e ta kasa ku Prinsesa Máxima Zorreguieta, y riba 30 aprel 2013 el a bira rei di Hulanda.
Rei Willem-Alexander y Reina Máxima tin tres yiu muhe.
Prinsesa Amalia (2003)
Prinsesa Alexia (2005)
Prinsesa Ariane (2007)

Prinsipe Moulay Rachid (E a nase 20 Yüni 1970), ta e principe di Reino Marocco.
Prinsipe Moulay Rachid ta e yu mayo di Hassan II y Lalla Latifa Hammou.
Francombat ta un frances marziale arte kuá ta simile na jiujitsu.
E ha stato creato den 1988 desde Alain Basset í Dominique Dumolin.
Francombat ta praticato princialmente den e sur di Francia.
Tin scuole di francombat entre otronan in: Paris, Bordeaux, í Montpellier.
Esaki marziale arte si basa riba strategia í riba konosemento di e humano kurpa.
E istruttori portano korrá paña í e studenti portano bèrdè esunan.
Segun na e hende kén ehercicio esaki displina, e efficacità den e lotta dipende riba tres fattori: 
e bon físiko forma, 
e konosemento di e tecniche í di e strategia, 
e bon goberná di stress.
E allenamento di e francombat si basa su: 
e intenso sportivo ehercicio, 
e adaptá istruzione di e tecnica di lotta aden e limiti di e strategia esei ha un obiettivo: e rason efficacità, 
e allenamento pa controllare e stress, 
e i metodi segun na e lei.
(fr)  
(fr)  E kontené filmi ku tecniche di francombat.
(fr)  
(fr) .
Un koroto den spmag n°957 
(fr)  Un descrittivo koroto den francombat.
(fr)  
(fr)  
(fr) 



Facultadnan di e Gobernador ta subdividi den e facultadnan asigna na su persona mediante ley como Organo di e Reino y como Organo di e Pais.
E Gobernador ta representa e gobierno di Reino.
Como Organo di Reino e ta cuida interes general di Reino, e ta encarga cu implementacion di Leynan cu ta conta pa henter Reino (Leynan di Reino), Decretonan Real Administrativo y tratadonan internacional y e ta eherce vigilancia riba cumplimento di esakinan.
Ciudadanonan ta haña nan ta trata den e cuadro aki principalmente cu e implementacion di e Ley di Paspoort door di e Gobernador (dunamento di documentonan di viahe y visa) y e implementacion di e Ley di Reino riba nacionalidad hulandes (naturalisacion y opcion).
E Gobernador ta representa tambe e Rey na Aruba y esaki ta haci'e hefe di e gobierno di Aruba.
E Gobernador ta gosa di inmunidad y ta eherce su facultadnan bou e responsabilidad di e ministernan, kendenan na nan turno mester duna cuenta na Parlamento.
E Gobernador ta representa e Rey den caso di entréga di condecoracionnan real y e inauguracion di Parlamento.
E ta responsabel pa e formacion di un gabinete, ta ratifica Ordenansanan di Estado y Decretonan di Estado y ta responsabel pa e nombramento, huramentacion y retiro di algun alto dignatarionan manera minister, miembronan di Ministerio Publico y e Procurador General.
Tambe, como hefe di estado, e Gobernador por concede pordon total of parcial di un pena of conmuta esaki y e por duna permiso na avion y embarcacionnan militar di un potencia stranhero para drenta espacio aereo of awanan territorial di Aruba.
E prome Gobernador di Aruba tabata señor F.B.
Tromp.
A nombr'e mediante Decreto Real di 27 di september 1985 no.
16 drentando na vigor dia 1 di januari 1986.
E di dos Gobernador di Aruba tabata señor mr O. Koolman.
A nombr'e mediante Decreto Real di 28 di januari 1992 no.
92.000904 drentando na vigor dia 29 di januari 1992.
E di tres Gobernador di Aruba ta Fredis Refunjol.
A nombr'e mediante Decreto Real di 4 di mei 2004 no.
04.001780 drentando na vigor dia 1 di mei 2004.
E di cuater y actual Gobernador di Aruba ta Gobernador J.A.
Boekhoudt drentando na vigor dia 1 di januari 2017




John Baselmans (Aalst (Noord-Brabant), (20 di mei 1954) ta un artista Hulandes, eskritor, eskultor, diseñador gráfiko i ilustrador.
For di aña 1982 e ta bibá na Kòrsou, Antias Hulandes.
For di aña 1984 Baselmans ta diseñá stampia pa Servisio Postal di Antias Hulandes i ta kooperá komo ilustrador pa varios buki di skol.
Pa su pinturanan ku pèn e ta usa un kombinashon di enk pa pèn i tinta China, pòtlot di kolò huntu ku kreit pastel moli.
E tèknika aki ta uniko rònd mundu.
Baselmans a tene vários eksposishon na vários pais; ademas el a publiká vários buki elektròniko ( E-Books).
Tempu ku John Baselmans tabatin tres aña el a kuminsá pinta.
Su tata a siñ’é taya den palu, traha ku klei, fèrf i otro tèknikanan, ku semper el a keda apliká.
El a studia na “Grafische school en Vrije Kunstacademie” na Eindhoven, Hulanda i a sigui kurso di “Airbrush" i "Architectural rendering” na Estados Unidos

Un selekshon di eksposishon di obra di John Baselmans.
1972pinturanan i obra di klei
1972 Abbenhuis - Eindhoven, Hulanda
1973 Kabbendans - Eindhoven, Hulanda
1974 Kabbendans - Eindhoven, Hulanda
1977 Unilever  - Duiven, Hulanda
1980 Huis in 't Park - Eindhoven, Hulanda
1981 Piazza center  - Eindhoven, Hulanda
1981 Stadhuis zaal - Eindhoven, Hulanda
1981 Stadhuis - Gouda, Hulanda
1981 De Tempel - Kòrsou, Antias Hulandes
1982 Centro Bolivar Y Bello - Kòrsou, Antias Hulandes
1983 Taverne - Kòrsou, Antias Hulandes
1983 Assencion - Kòrsou, Antias Hulandes
1984 Curacaosche museum - Kòrsou, Antias Hulandes
1984 Sentro Pro arte  - Kòrsou, Antias Hulandes
1985 Curacaosche museum - Kòrsou, Antias Hulandes
1986 Zeelandia - Kòrsou, Antias Hulandes
1988 Seaquarium - Kòrsou, Antias Hulandes
1989 Gallery ABN - Aruba 
1989 Gallery Artishock - Aruba 
1990 Graphic Art Gallery - Kòrsou, Antias Hulandes
2003 Villa Maria - Kòrsou, Antias Hulandes 
2004 Gallery 86 - Kòrsou, Antias Hulandes

Baselmans a diseñá mas di 200 stampia pa Servisio Postal di Antias Hulandes.
Stampia pa Partinan di Reino Hulandes i di Ultramar.
Nrs.
FDC Se:


Koningin Emmabrug (tambe konosi komo swinging old lady of pontjesbrug) ta un brug di ponton uniko ku ta konekta e dos partinan di Willemstad, Punda i Otrobanda, ku otro.
Na momentu ku un boto of un bapor mester drenta haf, e brug ta habri.
Emmabrug wordu traha den anja 1888 i a wordu renova kompletamente den anja 1939.
Den e periodo di anja 2005 pa 2006 en brug a bolbe wordu renova.
E pontonnan ta uniko kos ku a keda original na e brug nobo.
E brug a hanja un apariensia nobo, entre otro a kita e aseranan pa asina peatonnan por kana mas fasil riba e brug.
Pa dia 15.000 peaton ta hasi uso di e brug aki.
E brug ta nombra na Reina Emma
For di 1975 brug ta habri solamente pa peaton.
Despues di e dia ei autonan mester a hasi uso di Koningin Julianabrug.
Koningin Julianabrug ta un brùg di 60 meter di altura.
E ta pasa over di Bahia di Santa Anna na Willemstad, kapital di Kòrsou i ta konektá Punda i Otrobanda ku otro.
E brùg a habri na 1974 pa tráfiko.
E brùg a wòrdu trahá pa konektá e 2 bandanan di siudat na otro, asina tráfiko baiendo di parti ost pa parti wèst i kontrali no mester pasa rònt di e Bahia di Schottegat.
Esaki mester a sosodé ora e Emmabrug a pèrdè funshon di brùg di tráfiko.
Durante su konstrukshon na aña 1967 e brùg a kai i esei a kousa morto di 15 trahadó.
A kuminsá konstruí e promé fase di e brùg aki na e banda di Punda.
Durante e ora ku e delaster pida tabata wòrdu poné, tur loke a wòrdu konstruí na e momentu ei a kai den otro.
Loke a okashoná e kolapso aki nunka no por a wòrdu identifiká.
Te ku awendia tin teoria tokante e kansasio di karga di e metal ku a wòrdu husá durtante konstrukshon.
Tambe a spekulá ku a hasi frauda ku sen subsidiá for di Hulanda pa asina traha e brùg na un prèis mas abou ku loke a wordu kalkulá.
Dos luna despues di e desaster a kuminsá dinobo ku e konstrukshon di e brùg, pero e biaha aki a kuminsá for di banda di Otrobanda.
E brùg a habri pa tráfiko riba Koninginnedag (30 di Aprel) 1974.
E brùg ta esun di mas haltu den Karibe i e ta pisa mas ku 3,400 ton.
E struktura ta konsistí di un skelet rigidó wantá pa 2 pia vertikal na kada base i 2 pia schuin parti mei-mei.
For di e punta mas haltu di e brùg tin bista panorámiko di Punda, Otrobanda i otro partinan históriko di Willemstad.
Wesley Sneijder (Utrecht, 9 Yüni 1984) a un futbolista hulandes ku ta hunga pa Inter Milan

Real Madrid Club de Fútbol ta e club mas grandi di futbol di Madrid (Spaña).
Algun futbolista ku ta hunga na Real Madrid ta:

Casillas - Spaña
Xabi Alonso - Spaña
Hinguaín - Argentina
Pepe - Brazil
Ricardo Carvalho - Portugal
Cristiano Ronaldo - Portugal
Algun futbolista ku tabata hunga pa Real Madrid ta:
Ronaldo - Brazil
Roberto Carlos - Brazil
Zinédine Zidane - Francia
David Beckham - Inglaterra
Luís Figo - Portugal
Clarence Seedorf - Hulanda
Robinho - Brazil
Cicinho - Brazil
Ruud van Nistelrooy - Hulanda
Royston Drenthe - Hulanda
Raúl - Spaña
Ze Roberto - Brazil
Wesley Sneijder - Hulanda
Fabio Canavarro - Italia
Kaká  -  Brazil
Özil  -  Alemania

AFC AJAX (Amsterdamsche Football Club AJAX) ta e club di futbol di Amsterdam (Hulanda).
Algun futbolista ku ta hunga pa AJAX ta:

John Heitinga - Hulanda
Hedwiges Maduro - Hulanda
Edgar Davids - Hulanda

Algun futbolista ku tabata hunga pa AJAX ta:

Johan Cruijf - Hulanda
Dennis Bergkamp - Hulanda
Brutil Hosé - Kòrsou

2007 (MMVII) ta un aña normal ku a kuminsá riba un djadomingu di e kalènder gregoriano.
Yanüari

Febrüari

Mart

Aprel

Mei

Yüni

Yüli

Ougùstùs
19 - Orkàn Dean ta pasa den Laman Karibe i ta kousa morto di algun persona
15 - Terremoto ta kousa morto di 510 persona na Peru
16 - Elvis Presley ta hasi 30 aña morto.
Sèptèmber

Oktober

Novèmber

Desèmber

Yanüari

Febrüari

Mart

Aprel
10 - Prinsesa Ariane
Mei

Yüni

Yüli

Ougùstùs
 
Sèptèmber

Oktober

Novèmber

Desèmber
Yanüari

Febrüari

Mart

Aprel

Mei

Yüni

Yüli

Ougùstùs

Sèptèmber

Oktober

Novèmber

Desèmber


2005 (MMV) ta un aña normal ku a kuminsá riba un djadomingu di e kalènder gregoriano.
Yanüari

Febrüari

Mart

Aprel

Mei

Yüni

Yüli

Ougùstùs
 
Sèptèmber

Oktober

Novèmber

Desèmber
Yanüari

Febrüari

Mart

Aprel

Mei

Yüni

Yüli

Ougùstùs

Sèptèmber

Oktober

Novèmber

Desèmber


Ariane Wilhelmina Máxima Ines (Den Haag, 10 aprel 2007), Prinses der Nederlanden, Prinses van Oranje-Nassau, ta e di tres yui muhe di Prinsipe Willem-Alexander i Prinsesa Máxima Zorreguieta.
Prinsesa Ariane tin dos ruman muhe: Prinsesa Amalia (7 Desèmbèr 2003) i Prinsesa Alexia (26 Yüni 2005)

Catharina-Amalia Beatrix Carmen Victoria (Den Haag, 7 Desèmbèr 2003), Prinses der Nederlanden, Prinses van Oranje-Nassau, ta yui muhe mayo di Prinsipe Willem-Alexander i Prinsesa Máxima Zorreguieta.
Prinsesa Catharina-Amalia tin dos ruman muhe: Prinsesa Alexia (26 Yüni 2005) i Prinsesa Ariane (10 Aprel 2007).
Alexia Juliana Marcela Laurentien (Den Haag, 26 Yüni 2005), Prinses der Nederlanden, Prinses van Oranje-Nassau, ta e di dos yui muhe di Rei Willem-Alexander i Reina Máxima Zorreguieta.
Prinsesa Alexia tin dos ruman muhe Prinsesa Amalia (7 Desèmbèr 2003) i Prinsesa Ariane (26 Yüni 2005).
Máxima Zorreguieta (Buenos Aires, Argentina, 17 Mei 1971), ta esposa di Prinsipe Willem-Alexander.
Prinsesa Máxima i Prinsipe Willem-Alexander tin tres yui muhe.
Prinsesa Amalia (2003)
Prinsesa Alexia (2005)
Prinsesa Ariane (2007)



Euro (symbolo €) ta e moneda ku ta wordu huza na 18 paísnan na Oropa komo moneda di pago official.
E codigo official di Euro ta EUR.
Euro a wordu introdusi 1 Yanüari 2002.
E siguente paisnan den Oropa ta huza Euro:
Alemania
Austria
Bélgika
Cyprus
Estonia
Finlandia
Fransia
Grecia
Hulanda
Irlandia
Italia
Latvia
Luxembourg
Malta
Portugal
Slovakia
Slovenia
Spaña

Andorra
Monaco
San Marino
Vaticano

Kosovo
Montenegro


2002 (MMII)
Yanüari
1 Introdukshon di EURO na 12 país na Oropa
Febrüari

Mart

Aprel

Mei
6 - Pim Fortuyn ta wordu assesina dor di Volkert van der Graaf na Hilversum,(Hulanda)
Yüni

Yüli

Ougùstùs

Sèptèmber

Oktober
6 - Principe Claus ta fayese
Novèmber

Desèmber

Yanüari

Febrüari

Mart

Aprel

Mei

Yüni

Yüli

Ougùstùs
 
Sèptèmber

Oktober

Novèmber

Desèmber
Yanüari

Febrüari

Mart

Aprel

Mei
6 - Pim Fortuyn (Politico Hulanda)
Yüni

Yüli

Ougùstùs

Sèptèmber

Oktober
6 - Prinsipe Claus (Hulanda)
Novèmber

Desèmber



Oropa ta, tradishonalmente konsidera un di e siete kontinentenan di mundu.
Comprimiendo e peninsula parti west di Eurasia , Oropa ta generalmente dividi for di asia na parti ost dor di e divishon di awa na e Serunan di Ural, e Riu di Ural, e Laman Kaspiko, e region di Caucasus anto e Laman Pretu na parti ost.
Oropa ta grens ku e Oceano Arktiko anto varios otro lamanan na parti nort, e Oceano Atlantiko na parti west, e Laman Mediteranio na parti suit, anto e Laman Pretu i su kamindanan di awa konekta na parti siut-ost.
Toch e grensnan di Oropa-un konsepto datando bèk hopi siglo te ku antiguedat klasiko-ta hopi subjetivo i arbetuario pasobra e por referi na oropa geografiko komo kultural.
Oropa ta e kontinete di dos mas chikitu kua superfisio, kubriendo mas o menos 10,180,000 kilometer kuadrado of 2% di e superfisio total di mundu anto mas o menos 6.8% di su area di tera.
Di Oropa su aprokismadamente 50 paisnan Rusia ta esun di mas grandi (aunke e tin teritorio den Asia komo Oropa), anto e Siudad Vatikano ta esun mas chikitu.
Oropa ta e kontinete di tres mas pobloso despues di Asia i Afrika, ku un poblashon di 731 mion hende, of mas o menos 11% di e poblashon total di mundu.
Oropa, mas spesifiko Gresia Antiguo, ta e nansementu di e kultura west.
E la hunga un rol predominante den mundu global for di e siglo 16 bai ariba, espesialmente despues di e komienso di Kolonialismo.
Entre e siglonan 16 i 20, Nashonan Oropeo tabata kontrolá na varios tempu e Kontinente Merikano, mayoria di Afrika, Oceania, anto porshonan grandi di Asia.
Tur dos guernanan mudial tabata na gran parti di fokus riba oropa, kontribiuendo na un gran parti di e bahada di dominansia di west-oropa den e sena mundial durante e parti mei-mei di e siglo 20 ora e Estadonan Uni anto e Union Sovietiko a tuma e rol ei.
Durante e Guera Friu, Oropa a keda dividi dor di e Kortina di Heru entre e NATO den e west anto e Warsaw Pact na parti ost.
Integrashon Oropeo a forma e konsulado di Oropa anto e Union Oropeo den west oropa, ku despues di e kaida di e union sovietiko na 1991 a ekspande na parti ost.
Orkàn Dean a kuminsa 11 Ougùstùs 2007 na kosta di Afrika.
18 Ougùstùs el a bira un Orkàn di kategoria 3.
Elvis Aaron Presley (8 Yanüari 1935, Tupelo (Mississippi), Estados Unidos - 16 Ougùstùs 1977 Memphis (Tennessee), Estados Unidos) ta un kantante Amerikano; Rei di rock & roll.
2004 (MMIV) ta un aña normal ku a kuminsá riba un djadomingu di e kalènder gregoriano.
Yanüari

Febrüari

Mart

Aprel

Mei

Yüni

Yüli

Ougùstùs
 
Sèptèmber

Oktober

Novèmber

Desèmber

Yanüari

Febrüari

Mart
20 - Reina Juliana - Reina di Reino Hulandes di 1948 pa 1980
Aprel

Mei

Yüni

Yüli

Ougùstùs

Sèptèmber

Oktober
11 - Ben Komproe (Politico,Kòrsou)
Novèmber

Desèmber



Andruw Rudolf Jones (Willemstad, Kòrsou, 23 aprel 1977) ta un beisbolista kurasoleño ku a hunga pa Los Angeles Dodgers den temporada 2008.
Prome ku su traspase pa Los Angeles Dodgers Andruw Jones a hunga hopi ana pa Atlanta Braves.
Jones su parti mas fuerte ta su defensa den senter field.
Ela gana e Rawlings Gold Glove Award pa senter fieldernan tur ana for di ana 1998.
Jones a hunga den sinku All-star Game y a gana tantu e Hank Aaron Award y e Silver Slugger Award pa outfieldernan den ana 2005.
Na 2002, e tabata e  National League All-Star Final Vote winner.
Pa temporada 2009 Andruw Jones a firma un kontrato di Liga Menor.
E Buki di Mormon Ta un trandukshon di "The Book of Mormon".
Pero E Buki di Mormon ta selekshonan for di "The Book of Mormon" i no ta completu.
Un trandukshon completu ta disponibel den Spanol, Ingles, Hollandes, i hopi otro idiomanan.
E ta un buki di skritura, ku ta splika e historia di e pueblo di e injanan den Merka Antiguo.
E ta splika over di e manera ku Dios a papia ku nan i a guia nan di e mesun manera ku el a guia e hende den e beibel.
E Buki di Mormon ta conteni e eskritonan di hopi differente profetanan, ku a predica na e hende antiguo di merka.
E luga, unda e buki ta papia, no ta sigur, pero e ta parse ta e continente merkano.
E Buki di Mormon a wordu tranduci, no skirbi, door di e Profeta Jose Smith (Joseph Smith) door di e rebelashon di Dios na dje.
Jose Smith a hanja plachinan di oro, door di e guianza di un engel, ku a bisele unda e plachinan tabata.
Despues ku el a hanja e plachinan, el a recibi e rebelashon i poder di Dios pa e traducinan na ingles.
Ora e buki a wordu publica na ingles, e tabatin e nomber di "the Book of Mormon".
E Buki di Mormon ta un parti importante di e Iglesia di Jesucristo di e Santunan di Delaster Dianan.
Nan ta aceptele manera igual ku e beibel.
E Buki di Mormon ta un parti di loke ta yama "e restorashon" di e evangelio.
Bélgika ta un país den Europa.
E kapital di Belgika ta Brusela.
Belgika ta un estado federal ku dos komunidat prinsipal, esta Vlaanderen y Wallonie.
- Portal ofisial di gobièrnu di Bélgika (nl)


Alemania (na alemán:Deutschland), ofisialmente Republika Federal di Alemania (na alemán:Bundesrepublik Deutschland,AFI: ), ta un pais ku ta situa na Oropa Sentral.
E ta limita na nort pa e Laman di Nort, Dinamarka y pa e Laman Baltiko, na ost pa e Polonia y pa e Czechia, na sur pa e Oustria y pa e Suisa y na west pa e Fransia, Luxembourg, Bélgika y Hulanda.
E kapital di Alemania ta Berlin.
Alemania ta un estado federal.
E termo "Alemania" ta derivá di franses Allemagne — terra di alamanonan — na referensia di e povo germaniko di mesmo nomber ku a vivi na e atual region di grens entre e Fransia y Alemania y ku durante e siglo V a cruza e Riu Reno y a invadi e Galia Romano.
Baden-Württemberg
Freistaat Bayern
Land Brandenburg
Berlin
Bremen
Hamburg
Hessen
Land Mecklenburg-Vorpommern
Niedersachsen
Nordrhein-Westfalen
Land Rheinland-Pfalz
Land Saarland
Schleswig-Holstein
Sachsen-Anhalt
Sachsen
Freistaat Thüringen


Fransia, ofisialmente e Republika Franses (Franses: République française), ta un pais na West Oropa anto na superfisie e pais oropeo di dos mas grandi.
Fransia ta keda entre e Kanal Britaniko, e Oceano Atlantiko i e Golfo di Biskaje na parti west, Belgika i Luxembourg na parti nort, Alemania Suisa anto Italia na parti ost, anto Spaña i Andorra, anto e Laman Mediteranio na parti siut.
Tambe e isla di Corsica den e Laman Mediteranio ta parti di e pais Franses, komo varios luganan altamar.
Si bo inklui e areanan ultramar e pais tin un superfisio di 674.843 km² anto un poblashon di 65,4 mion hende (januari 2010).
Fransia, dor di su forma seisangular ta wordu yamá l'Hexagone, e tambe ta e pais mas grandi den e Union Oropeo.
E kapital ta Paris, ku tambe ta e siudad mas grandi di e pais.
For di e tratado di Verdun na 843 Fransia ta konosi su historia kontiniua i ku unidat gobernamental di kultural.
Fransia ta pesei e poder oropeo mas largu te ahinda funshonando.
E indentidat kultural Franses ta wordu pensa ku ta mas ku 2000 aña bieu, pasobra e influensia Romano tabata asina grandi.
E grensnan ta keda for di e Pas di Nijmegen di 1678 relativamente stabil anto mayoria di nan ta kai riba grensnan natural.
Awendia Fransia ta un estado Uni i un republika demokratiko semi-presidenshal.
E pais ta miembro di organisashonan grandi i importante manera e UO e NU e rat di seguridat, e NAVO, e G8, e OESO anto e WTO.
Fransia tabata un di e initiativonan di e Unidat Monetario di Oropa, ku den 2002 a bini ku e Euro komo moneda di Oropa.
Na 1960 Fransia tabata despues di e Estadonan Uni e Union Sovietiko i e Reino Uni e di kuater pais pa tin Arma Nuklear.
Fransia tambe ta un di e 10 paisnan mas desaroyá na mundu.
Luxembourg (Luxemburg) ta un país den Europa.
E kapital di e pais ta e siudad di Luxembourg.
